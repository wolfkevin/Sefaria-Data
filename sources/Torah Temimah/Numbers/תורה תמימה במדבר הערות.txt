
@00פרק א 
@22א) 
@11טעם הדבר פשוט משום דהגברים הם בוני העולם וישובו, ואשר על כן נקראו הזכרים בשם בנים על שם בנין, וכמ"ש בתנחומא פ' בראשית והובא ברש"י שם (ה' כ"ח) ויולד בן שממנו נבנה העולם, וכתב הרלב"ג בפ' אמור דלכן לא יקרא הנפל בשם בן מפני שהוא אינו בונה העולם. ומטעם זה דרשו בירושלמי פסחים פ"ב ה"א על הפסוק וילדה זכר לרבות המת, והיינו מדלא כתיב וילדה בן שאז היה במשמע דוקא חי שהוא בונה. ומפני כל זה בהשתלשלות בנין הדורות נקראת המשפחה על שם האב ולא על שם האם כמבואר. - 
@11וזה נ"מ לכמה דברים, כי מהאי טעמא מבואר בסוגיא כאן דאין אח ואחות מן האם נוחלין ומנחילין משום דכתיב (פ' פנחס) ממשפחתו וירש אותה, וביבמות נ"ד ב' לענין גאולת עבדים דכתיב (פ' בהר) או דודו או בן דודו יגאלנו, קיי"ל דדודו פירושו מן האב ולא מן האם, משום דכתיב שם ממשפחתו יגאלנו, ובקדושין ס"ו ב', כל מקום שיש קדושין ואין עבירה [ר"ל שהקדושין תופסין בהיתר] הולד הולך אחר הזכר, ופירש"י משום דכתיב למשפתותם לבית אבותם, וכפי הנראה פירש כן ע"פ סוגיית הגמרא שם ס"ט א', יעו"ש. 
@11וקרוב לומר דמטעם דרשה זו קיי"ל בלאו דלא יבא עמוני ומואבי בקהל ה', עמוני ולא עמונית, מואבי ולא מואבית, ולבד דרשה אגדית שיש בענין זה, י"ל משום דהביאה בקהל יונח רק על הגברים שהם מיסדים משפחה וקהל, משא"כ הנשים, כמבואר. 
@11וכן יתבאר ע"פ זה מה דקיי"ל בעלמא דאחים מן האב יותר קרובים מאחים מן האם, כמו לענין חליצה וצדקה (פ' ראה בפ' כי יהיה בך אביון מאחד אחיך, ועי"ש לפנינו). וכנגד זה קיי"ל בקדושין ס"ח ב', דאחים מן האם יותר אוהבים זל"ז, אך היכי דאיירי בענין קרבת משפחה אז יתרון לאחים מן האב משום דמשפחת אב קרויה משפחה, והיכי דאיירי לענין רגשי אהבה וידידות אז יתרון לאחים מן האם. 
@11ואמנם יש יוצא מכלל זה, ויתבאר אי"ה לפנינו בפ' תצא בענין ממזר בפסוק דור עשירי לא יבא לו בקהל ה', ועיין באה"ע סי' ה' מדינים אלו.         
@22ב) 
@11בגמרא כאן הובאה אגדה זו בסמיכות למעשה בעובד כוכבים שבא לפני הלל ואמר לו גיירני על מנת שתשימני לכהן גדול, ואמר לו שילמוד מקודם כל התורה, ולמד, וכיון שהגיע לפסוק והזר הקרב יומת, שאלהו מקרא זה על מי נאמר והשיב לו אפילו על דוד מלך ישראל. ומה שתפס לרבותא אפילו מלך י"ל ע"פ מ"ש בכריתות ו' סע"ב לענין הא דכתיב ר"פ תשא באיסור הנאת שמן המשחה ואשר יתן ממנו על זר, דמלך אינו בכלל איסור זה משום דאינו נקרא זר, כיון דמשוח הוא, וקמ"ל דאפ"ה לענין מה שנאסרו כאן בפרשה כלול גם מלך. ומה שתפס דוקא דוד המלך, י"ל שרמז לו גם זה דאע"פ שחביבים גרים להקב"ה [כמבואר במ"ר פ' משפטים ובכ"מ] ודוד מגרים אתא [מרות המואביה], ועם זה הוא גם מלך, ואע"פ כן הוא בכלל והזר הקרב יומת, וא"כ אין לו להגר לקוות להגיע למטרתו שהתנה עמו. 
@11גם י"ל בכונת הלשון אפילו דוד מלך ישראל, ע"פ מה שמצינו גביה (דה"א ט"ו) אז אמר דוד לא לשאת את ארון האלהים כי אם הלוים כי בם בחר ה' וגו', וזהו שאמר אפילו דוד מלך ישראל, שכן מצינו דנזהר מעשות גם את העבודה השייכה ללוים, ומכש"כ עבודת הכה"ג. 
@11והנה קבענו דרשה זו כאן על פסוק זה ע"פ הציון בתו"א בגמ', אמנם באמת יותר היה נכון לקבעה על הפ' דפ' קרח (י"ח, ז'), כי שם ידובר באהרן ובניו ובעבודת המזבח ובמבית לפרכת שהוא עבודת הכה"ג, משא"כ כאן דבעבודת לוים איירי.   
@00פרק ב 
@22א) 
@11ר"ל ביציאת הבשר חוץ למחנה, דאז אין המשכן והמחנה קבועים במקום אחד. 
@22ב) 
@11ר"ל אף בעת נסיעתו שהוא פרוק ונפרץ בכ"ז שם אהל מועד עליו. וכהאי גונא באה דרשה זו בזבחים ס"א ב' לענין שבשני מקומות נאכלין קודם שיעמידו הלוים את המשכן ולאחר שיפרקו הלוים את המשכן ולא מפסלו ביוצא, משום דאע"פ שנסע אהל מועד הוא. וע"ע בדרשה הבאה. 
@22ג) 
@11כשנוסעין ישראל במדבר ומפרקין המשכן ונושאין השולחן עם הלחם כדכתיב (ד' ז') ועל שולחן הפנים יפרשו בגד תכלת ולחם התמיד עליו יהיה, ויצא הלחם חוץ לקלעים נפסל משום יציאה חוץ למחנה. 
@22ד) 
@11בחנייתו נפסל ביוצא חוץ לקלעים כדכתיב (ס"פ אמור) והיתה לאהרן ולבניו ואכלוהו במקום קדוש, ולכאורה הוא מוציא כונת הכתוב מפשטיה, שהכונה הפשוטה היא שחנו ונסעו לצבאותם ולדגליהם. ונראה עפ"י מש"כ הראב"ע דהלוים לא חנו כאשר נסעו, והלשון כאשר יחנו כן יסעו מוסב אל מחנות ישראל, וזה נראה למ"ד זה לדוחק לאוקמי לשון זה שמוסב אל מחנות ישראל אחרי דכתיב סמוך לנסיעת מחנה לוים, ולכן דריש שבא לרמז על דין אחד השוה בחניה ובנסיעה, כדמפרש, מה בחנייתן נפסל ביוצא אף בנסיעתן נפסל ביוצא, וזהו גם טעם וכונת הדרשה שבסמוך מה חניתן עפ"י הדבור אף נסיעתן עפ"י הדבור, ודו"ק. 
@11והנה להלן בפרשה ד' פסוק ז' בדרשה ולחם התמיד עליו יהיה דריש דלחם הפנים אינו נפסל במסעות, וזה היפך מדרשה זו לכאורה. אבל באמת שניהם צודקין, דכפי שמתבאר בגמ' איירי דרשה זו ודין זה דנפסל במסעות היכי שהלחם מסולק, היינו שעדיין לא הגיע הזמן לסלק את זה עד שנסעו, ומ"מ בתוך מחנה הלוים הוא שנושאין אותן עמהן עם המשכן ודגלי מחנה ישראל סביב להם, והא דמכשיר ביוצא, איירי בלחם מסודר על השולחן, עי"ש. 
@22ה) 
@11מ"ד כתיבה שהיא מרובעת כך היו נוסעים, דגל מחנה יהודה במזרח, ראובן בדרום, אפרים במערב ודן בצפון. ומ"ד כקורה, היה הסדר מתחלה דגל יהודה ואחריו ראובן ואחריו אפרים ואחריו דן. 
@22ו) 
@11וחנייתן ודאי כתיבה היתה, דכתיב סביב לאהל מועד יחנו שהמשכן היה באמצע וארבע דגלים מכל צד וכמפורש בקרא. 
@22ז) 
@11במתנה דן כתיב זה, ונסע דגל מחנה דן מאסף לכל המחנות, והיינו שהיה נוסע באחרונה, וזה הוא כמ"ד כקורה, דאלו למ"ד כתיבה היה מחנה דן. בצפון, כמש"כ. ומפרש בירושלמי, דלמאן דס"ל כקורה לא קשה אליביה הדרשה כאשר יחנו כן יסעו, משום דהוא מוקים פסוק זה לענין אחר מה חנייתן עפ"י הדבור וכו', כפי שיבא בדרשה הבאה, ולמ"ד כתיבה לא קשה אליביה הדרשה מאסף לכל המחנות, משום דשבטו של דן שהיה מרובה באוכלוסין היה מתפשט והולך אחורי כל המחנות כדי שיהיה מרובע ברבוע שלם, וכל מי שהיה מאבד דבר היה מחזירו לו, והיינו דכתיב מאסף לכל המחנות, אע"פ שהלכו לצבאותם, וע"ע בס' התוה"מ. 
@22ח) 
@11ר"ל סדר נסיעתן, ועיין מש"כ באות הקודם. והנה לכאורה כל דרשה זו למותר, דהא מפורש כתיב לקמן פסוק ל"ד ויעשו בני ישראל ככל אשר צוה ה' את משה כן חנו לדגליהם וכן נסעו. וי"ל דהתם מספר הכתוב מעשיהם וכאן הוא לצווי שכן יעשו. והא דכתיב בפרשה בהעלותך על פי ה' יחנו ועל פי ה' יסעו, התם איירי לענין חניית והליכת עמוד הענן, כמבואר בברייתא דמלאכת המשכן וברש"י שם. 
@22ט) 
@11ר"ל דהא בודאי א"א לפרש כאן עליו ממש אלא בסמוך לו, הרי מפורש שמשמש הכתוב בלשון על למובן סמיכות, ולכן ילפינן גם בעלמא לפרש כן, וכמו ונתת על המערכת לבונה זכה (ס"פ אמור) וכדומה, ונזכר ענין דרשה זו לפנינו בכ"מ בפ' תצוה ובספר ויקרא.   
@00פרק ג 
@22א) 
@11ר"ל פתח לפרש תולדות אהרן ומשה ופירש רק שמות בני אהרן. 
@22ב) 
@11כלומר ונחשבו כאלו הם גם בניו, וכן נזכר רעיון זה בספרי פרשה ואתחנן ושננתם לבניך אלו תלמידיך, וכנגד זה מצינו שהרב המורה נקרא אב, כמו באלישע שקרא לאליהו אבי אבי (מ"ב ב'). והנה לא נתבאר מה שייכות יחס התוארים אב ובן לרב ותלמיד, ונראה דהוא ע"ד לשון הכתוב בפ' בראשית הוא היה אבי יושב אוהל ומקנה, הוא היה אבי כל תופש כנור ועוגב, שענינם שהמציאו ענין ישיבת אוהלים ומקנה וחכמת הנגינה בכלי זמר, ומבואר מזה, דמי שממציא דבר חכמה נקרא אב לה, מפני שהוא מולידה, וממילא מי שמקבל ממנו למוד אותו הדבר הרי הוא אליו ביחס בן. 
@11והנה אע"פ שמשה היה מלמד תורה לכל ישראל, ולא רק לבני אהרן, צ"ל דעמהם היה מלמד ביחוד נוסף על הלמוד הכללי עם כל ישראל, יותר מאשר נצטוה ללמוד בכלל עם כל ישראל. 
@11ועיין בסנהדרין צ"ט ב', אמר ריש לקיש, כל המלמד את בן חבירו תורה מעלה עליו הכתוב כאלו עשאו, שנאמר ואת הנפש אשר עשו בחרן, ונסמך על המבואר באגדות, דאברהם היה מגייר אנשים ושרה נשים, ולפי הבאור שכתבנו ביחס התוארים אב ובן בענין זה מכוון יותר המאמר כאלו ילדו. 
@11וי"ל דריש לקיש במכוון כיון לומר כאלו עשאו, יען דפעל עשיה מורה כ"פ על התקון והחדוש, וכמו ועשתה את צפרניה, וכמש"כ רש"י בפ' בראשית על הפסוק ביום עשות ה' אלהים ארץ ושמים, יעוי"ש, ואמר כן עפ"י נסיון עצמו, שכפי שידוע באגדה דב"מ פ"ד א' שקודם שלמד תורה היה איש גס והמוני פשוט מאד, ולאחר שלמד תורה נעשה כמו בריה חדשה, וז"ש כאלו עשאו, כלומר כאלו עשאו מחדש, וזהו ממש בערך מעשה אברהם ושרה שהכניסו בני אדם תחת כנפי האמונה הטהורה, ותקנום ושכללום כמו יצרום מחדש, וע"ע לפנינו ר"פ לך ובס"פ תבא, ואין להאריך עוד. 
@22ג) 
@11הנה הלשון חייב מיתה בודאי לא כפשוטו רק פירושו עונשו גדול, וכמו שנמצא בגמ' בכ"מ לשון זה במובן כזה, וכ"כ התוס' בבכורות נ"ד א', ונ"מ לאלקויי טפי משאר מלקיות [מכת מרדות], ובכגון זה צריך לפרש כונת הראיה מנדב ואביהוא שאם היה להם בנים לא היו מתו, דבודאי לא שייך לומר שלא מתו כלל, דהא חוק לאנוש עלי ארץ, וגם לא שייך שלא היו מתים באופן ובזמן שמתו, דהא סיבת מיתתם מפורש בתורה מפני שהקריבו אש זרה, אלא הוא ע"ד דרש ואסמכתא עפ"י מ"ש בתענית ד' ב' יעקב אבינו לא מת משום דזרעו בחיים לכן לא נקרא מת, יעוי"ש. ובב"ב קט"ז א' איתא מפני מה נאמר בדוד שכיבה וביואב מיתה, מפני שדוד הניח בן כמותו, וה"נ הכונה שאם היו להם בנים והיו משמשין תחתיהן, וכמ"ש בדרשה הבאה שאם היו להם בנים היו הם קודמין לאלעזר ואיתמר, וא"כ לא היה נאמר בהם מיתה. 
@22ד) 
@11כאן בא ענין זה בקצור וביתר באור הוא בתו"כ פ' אחרי בפסוק וכפר הכהן אשר ימשח אותו ואשר ימלא את ידו לכהן תחת אביו, מלמד שהבן קודם לכל אדם. ובספרי פ' שופטים בענין מלך בפסוק הוא ובניו בקרב ישראל שאם מת עומד בנו תחתיו, ומניין לכל פרנסי ישראל שבניהם עומדין תחתיהם ת"ל בקרב ישראל, כל שהם בקרב ישראל בנו עומד תחתיו, ובתו"כ שם מסיים, יכול אע"פ שאין ממלא מקומו של אביו [בתורה ובחכמה וביראת חטא] ת"ל ואשר ימלא את ידו, בזמן שהוא ממלא מקומו הוא קודם ואם לאו יבא אחר תחתיו. 
@11והנה הרמב"ם בפ"ד ה"כ מכלי המקדש פסק דאע"פ שאינו כמותו בחכמה קודם, וכ"מ בכתובות ק"ג ב', נהי דאינו ממלא מקום אבותיו בחכמה, ביראת חטא, מ"מ ממלא מקום אבותיו הוי, וגם מדרשה שלפנינו משמע כן, דדריש ובנים לא היו להם הא אם היו להם בנים היו הם קודמים ומשמע אע"פ שאינם שקולים ממש, דאל"ה לא הוי משתמיט לפרש. ועוד כתבנו מזה בפ' תצוה (כ"ט ל'), יעוי"ש. 
@22ה) 
@11הרבותא בזה אע"פ דכתיב בפרשה בא והיה כי יביאך ה' אל הארץ והעברת פטר רחם. וטעם הדבר שקדשו גם במדבר, מפני שמצוה זו חובת הגוף הוא, וכל חובת הגוף נוהג בין בארץ בין בחו"ל, והמשך הלשון והיה כי יביאך והעברת בא לדרשה אחרת, כמבואר לפנינו במקומו בפ' בא. 
@22ו) 
@11ובמשכן כתיב (פ' תרומה) עשר אמות אורך הקרש. 
@22ז) 
@11לאחר הרגל במוצאי יו"ט, מפני שנגעו בהם עמי הארץ בשעת הקיבוץ ברגל. 
@22ח) 
@11וכלי אדמה אינו מקבל טומאה, ואין הענין שהיה בנוי מאדמה אלא נקרא כן מפני שהיה מחובר באדמה כמבואר ס"פ יתרו,. ורק מכיון שכינתה אותו התורה בשס מזבת אדמה, דינו ככלי אדמה. 
@22ט) 
@11ר"ל מפני שהכתוב כללן בהדדי, וזה טעם ר' אליעזר, וחכמים ס"ל בטעם הדבר שאין צריכין טבילה מפני שהן מצופין זהב ונחושת, וצפויין בטל לגביהן והוו ככלי עץ העשויין לנחת שאין מטמאין, ויען שאין החכמים חולקין על ר"א בעיקר הדין לכן לא נמנענו להביא דרשתו של ר"א, וכן הביא הרמב"ם דרשה זו. 
@22י) 
@11שר השרים, שהיה נשיא על שאר הנשיאים. 
@22יא) 
@11בא לפרש מה שקשה לכאורה כיון שהיה שרי השרים, גדול ומכובד הרבה, א"כ למה נתנו עליו עבודות הרבה, כדכתיב בפרשה הבאה (פסוק ט"ז) ופקודת אלעזר הכהן שמן המאור וקטורת הסמים ומנחת התמיד ושמן המשחה, והלא בנוהג שבעולם להקל העבודה משר גדול ונכבד, ומפרש לפי שאין גדולה בפלטין של מלך, ורומז לבית המקדש. וכעין דרשה כזו בא לפנינו בר"פ צו בפסוק והרים את הדשן, יעוי"ש. 
@22יב) 
@11ענין השמירה איננה מפחד גנבים ולסטים אלא משום כבוד כנהוג בפלטרין של מלך, וכ"כ כל המפרשים, ונ"מ בזה דאם משום כבוד צריך לשמור גם ביום, משא"כ אם מפחד גנבים. וצ"ע במש"כ הרמב"ם פ"ח ה"ב מבית הבחירה דשמירה זו מצותה כל הלילה, ומשמע דביום אין כל מצוה לשמור, והלא אם מפני הכבוד הוא מאי נ"מ, ופוק חזי בפלטרין של מלך שעומדים שומרים גם ביום, ובאמת המפרש למם' תמיד כתב כן מפורש, והמל"מ כתב עליו שדבריו תמוהים, ולדעתי נראה ברור כן, וע' מש"כ בר"פ תצוה. ואולי ס"ל דעיקר מצות השמירה עכ"פ היא בלילה משום שאז שייך ביותר ענין השמירה, וכמשמעות לשון המשנה, זקני בית אב ישנים שם, וצ"ע. 
@11והנה בבאור שאלת הגמ' מנא הני מילי פי' המפרש במשנה דהכונה היא מנה"מ כל עיקר צורך השימור, אבל פי' זה קשה לי, דא"כ למה אינו מביא הפסוקים שמפורש בהם חיוב שמירה, והם הפ' ושמרו את משמרת אהל מועד, והפ' ושמרתם את משמרת הקודש (פ' קרח) וכמש"כ הרמב"ם ריש פ"ח מביהב"ח דפסוקים אלה מורים על מצות שימור בביהמ"ק, אבל הפסוק שלפנינו מורה רק על סדר השמירה, ולכן נראה דכונת הגמ' כאן בשאלת מנה"מ קאי באמת רק על הסדר. ופליאה גדולה שהמפרש זה עצמו פי' בגמ' בפירוש מנה"מ מנלן דבעינן ג' שומרים, וצ"ע. - 
@11ובטעם הראיה מהפסוק הזה פי' המפרש וז"ל, דכתיב שומרים משמרת למשמרת הרבה שמירות, ואי בחד מקום הוו כולהו א"כ לא הוי אלא שמירה אחת, עכ"ל. ואין זה מבואר יפה, ולי נראה דסמיך על שלש פעמים לשון שמירה שכתוב כאן בפסוק, שומרים משמרת המקדש למשמרת בני ישראל, ומפרש שומרי משמרת למשמרת כמו שומרי את שומרי השומרים, ומסמיך מזה שהיו שומרים בשלשה מקומות, ופרטי המקומות מבואר בריש מס' תמיד. 
@22יג) 
@11בידי שמים, ובד"ה א' ט' מבואר שהיו משפחות ממונות על השערים ומשפחות של משוררים, ועי' משכ"ל ד' י"ט. 
@22יד) 
@11ר"ל במנין של השנים ועשרים אלף של הלוים, וי"ל הטעם משום כבודו, שחשוב ונמנה לעצמו. 
@22טו) 
@11קאי על המבואר במשנה כהנים ולוים פטורים מבכורה מק"ו, אם פטרו את של ישראל במדבר דין הוא שיפטרו את של עצמן. ופריך בגמ' דלפי"ז בכור פחות מבן חודש דלא פקע פשוט דכותיה בכור ישראל לא יפקע קדושת עצמו, וא"כ למה לא נפדו בכסף בכורי לוים שהיו במדבר פחותי מבן חודש, וכן לויה שילדה מישראל לא תפקע קדושת בכור בנה, דהא לא נמנו במדבר אלא זכרים, אבל נקבות לא הפקיעו כלום, וכן קשה, אהרן שלא היה באותו המנין [כמבואר בדרשה הקודמת], ולא הוא ולא בהמותיו הפקיעו בכורי ישראל לא יפקעו פטרי חמורים דידיה, ועל זה מתרץ, אמר קרא הלוים - הוקשו כל הלוים זה לזה בדיניהם, ומיושב הכל. 
@22טז) 
@11כשהחזירו לו הכהן, ואם יש לו כמה ספיקות פטר חמור, שמפריש פדיונן והן שלו, אז מותר לפדות כולן בטלה אחד אף שעדיין בידו. ובטעם הדיוק מפרש בגמ' משום דהול"ל או בהמה תחת בהמה או בהמתם תחת בהמתם, יעוי"ש. ובגמ' שקלו וטרו אביי ורבא בדין זה והביאו ראיות לו, והאחת מן הראיות ממשנה ט' א' ופודה בו פעמים הרבה, אבל הרמב"ם פי"ב הכ"ד לא פסק כן, אלא דלכל פטר חמור צריך שה מיוחד, וכפי הנראה דלכן הסיב באור לשון המשנה ופודה בו פעמים הרבה לכונה אחרת [עי' פיה"מ], אבל כבר תמהו עליו בפי' זה, ואין כל סברא לנטות מפסק הלכה זו כמבואר לפנינו, וכפי שיתבאר למעין היטב בסוגיא. 
@22יז) 
@11מוסב אמתניתין דבכורי כהנים ולוים פטורים מבכורה מק"ו אם פטרו את של ישראל במדבר כדכתיב קח את הלוים תחת כל בכור והפקיעו קדושתן [וכהנים נקראו לוים] דין הוא שיפטרו את של עצמן, ר"ל שקדושת הלוים שבהן יפקיעו חיוב בכורי שבטן, ופריך בגמ' ולדורות מנ"ל שיפטרו בכורי כהנים לוים, דמהאי ק"ו לא שמעינן אלא במדבר, ועל זה אמר והיו לי הלוים, והיו בהווייתן יהיו, שלעולם כך יהיו בדיניהם שיפקיעו קדושת בכורי כהנים לוים. 
@22יח) 
@11כונת הדרשה, כי היה משה מתבונן איך לסדר דבר תשלומי כסף הפדוים, כי היה חושב אם אומר לאחד תן לי פדיונך יאמר כבר פדאני בן לוי, ולכן מפרש איך תכן עצה בזה. ועיין בירושלמי ומדרשים עוד באור ענין זה והובא בחא"ג. 
@22יט) 
@11הכסף משנה לא הראה מקור לדברי הרמב"ם. ונראה שכוון למ"ש בחולין קל"ב א' דכל היכי דכתיב אהרן ובניו ממעט נשים, ועיין ברא"ש סוף בכורות בבאור רחב בענין זה. 
@00פרק ד 
@22א) 
@11נראה דסמך לדרוש ולחלק כן על שנוי לשון הכתובים בענין זה, דכאן כתיב מבן שלשים שנה וגו' לעשות מלאכה באהל מועד, וכ"כ ריש פרשה נשא (פ' כ"ג) מבן שלשים שנה וגו' לעבוד עבודה באהל מועד, וכן שם בפסוק ל', ובבן כ"ה שנה כתיב בפרשה בהעלותך יבא לצבא צבא בעבודת אהל מועד. מזה מבואר שבן שלשים שנה יש לו חיוב וחלק בגוף מלאכת ועבודת אוה"מ, אבל בן כ"ה שנה הוא רק צבא בעבודה שעובדים אחרים והוא רואה ומתבונן ולומד. 
@22ב) 
@11דמסתמא לא נתנה התורה אלו החמשה שנים ללמוד אלא משום שהם הקצה האחרון שצריך לשהות בלמודו, וא"כ מי שלא ראה סימן יפה בכל אלה השנים בלמודו שוב אינו רואה. וי"ל עפ"י זה טעם הדבר שחלק התנא בפ"ה דאבות בין כל ערך וחלוקת הלמודים משך חמש שנים, כמו שאמרו בן חמש למקרא, בן עשר למשנה, בן ט"ו לגמרא, והיינו שמי שאין רואה ברכה במקרא כשהוא עדיין בן תשע עדיין צריך לטפל עמו שנה אחת בלמוד זה דעדיין יש תקוה, וכן בשיעורים שלהלאה. 
@11ועיין ברמב"ן פ' בהעלותך ח' כ"ד כתב בענין דרשה זו וז"ל, אבל לא ידעתי אם זה דברי הכל לרבותינו, כי בלשון יחיד אני שונה אותה בספרי, ר' נתן אומר כתוב אחד אומר וכו', ולא אדע מה אידון בדבריו אלה, כי הלא לפנינו סתמא דגמ' היא כאן, וגם בספרי שם בלשון סתמא נשנית וצ"ע. 
@22ג) 
@11ר"ל כשנוסעין ישראל במדבר ומפרקין המשכן ונושאין השולחן עם הלחם, אע"פ שיצא הלחם חוץ לקלעים אינו נפסל משום יציאה חוץ למחנה. והנה לעיל בפ' ב' פסוק י"ז באה דרשה הפוכה מזו, והיינו שנפסל במסעות, וביארנו שם דאיירי במקרים שונים, ושתי הדרשות צודקות, יעוי"ש וצרף לכאן. 
@22ד) 
@11לא נתבאר מהיכא משמע ליה לדרוש מלשון פסוק זה שני כלים ושירות אחת. ואולי דקדקו חז"ל שינוי לשון דכאן כתיב אשר ישרתו בם, ובפרשה הקודמת פ' ל"א ולעיל בפרשה זו פ' ט' ולהלן פ' י"ד בכולם כתיב אשר ישרתו בהם, ואע"פ דלכאורה אין חילוק בין לשון בם לבהם, אך חז"ל בעומק עיונם בסגולת לשון הקודש מצאו מקום להרגיש ולדרוש שינוי לשון זה, ודרשו דבהם משמע כמו עמהם או אתם, ולשון זה אינו מורה על פרטי השימוש איך נעשית, אלא שרק שהם משמשים כפי הדין והצורך, כל אחת ביחוד, משא"כ הלשון בם הוי כמו בתוכם, ולכן מדכתיב כאן כלי השרת אשר ישרתו בם, משמע אשר ישרתו בתוכם. ולכאורה הלא בתוך הכלי אין שורתין רק באחת ולא בשתים וא"כ הול"ל בהם, לכן דרשו שני כלים ושירות אחת, ר"ל בא לרמז שמותר לשמש שירות אחת בשני כלים, וכמו שצייר שהניח מזרק בתוך מזרק. 
@11גם י"ל דדייקו הנקוד במלה כלי, בציר"י הלמ"ד, ובעלמא כתיב בחיר"ק, כל כלי זהב, מכל כלי עץ, כל כלי חרש, כל כלי העור, כל כלי מעשה (פ' מטות) ועוד הרבה, כולם בחיר"ק, ורק כאן כתיב בציר"י המורה על לשון רבים, ולכן דריש מה שדריש. - וגם י"ל דמדייק מדלא כתיב כלי השרתות, דהיה משמע שתי שירות. - 
@11ועיין בסוגיא כאן דמדרשה זו ילפינן דמין במינו אינו חוצץ כמו ששני אלה הכלים אינם חוצצים כשהם זה בתוך זה והוא אוחז בחיצונה והדם בפנימי, ונ"מ בזה לענין כמה דינים, כמו לענין לולב שאם כרך עלה של לולב על ידו ואחז הלולב אינו חוצץ, וכן אם הניח קציצת תפילין של יד על הרצועה אינו חוצץ, ועוד כהנה. 
@22ה) 
@11ר"ל בזמנם קדשתן המשיחה בשמן המשחה, וכדכתיב (פ' נשא) וימשחם ויקדש אותם, והם קדשו את הנכנס לתוכו, ולדורות נתקדשו ע"י שנשתמשו בהם במקדש. ובטעם הדרשה פירש"י דמדייק מדכפל קרא בלישניה כלי השרת אשר ישרתו שנעשו כלי שרת ע"י שירות, עכ"ל. וגם י"ל דמדייק מיתור המלה בקודש, דמהיכי תיתא הו"א ששרתו בם בחול, אלא בא לרמז שקדושתם תלויה בשירותם ובעבודתם כמבואר, וע"ע מש"כ בפ' נשא (ז' א'). 
@22ו) 
@11היינו בבמה קטנה שכל יחיד עושה לעצמו בחצרו וגינתו להקריב עליו כל קרבנותיו [בשעת היתר הבמות, דהיינו קודם בנין הבית בשילה, ואחר שנחרבה שילה בימי עלי - קודם שנבנה המקדש בירושלים], אבל בבמה גדולה דהיינו במת צבור שהיה בנוב וגבעון קודם שנבנה המקדש היו גם כלי שרת. וטעם דרשה זו בכלל הוא משום דבבמת יחיד לא היתה השכינה שורה ואין זה נקרא בקודש. וכה"ג היו חסרים עוד כמה ענינים בבמה באלה דכתיב בהו לפני ה' כמו סמיכת קרבנות ושחיטת כהן ותנופה והגשה ובגדי שרת ועוד, כמו שביארנו בס' ויקרא. 
@22ז) 
@11ר"ל דאין הפי' ודשנו דישון הנהוג במזבח, אלא שישימו עליו דברים דשנים כדי שיתקיים האש משום המצוה דאש תמיד תוקד על המזבח, ור' שמעון סבר דהפי' ודשנו - דשן פשוט, וס"ל כן משום דלדעתיה לא היה נוהג במסעות המצוה דאש תמיד, משום דכתיב ודשנו את המזבח ופרשו עליו בגד, ואם היה אש תמיד היה נשרף הבגד, ור"י סבר דהיו כופין כלי נחושת ועליה היו פורשין הבגד, וקבענו כדעתיה דר"י דהלכה כמותו נגד ר"ש, ועוד ביארנו מענין זה בר"פ צו. 
@22ח) 
@11אין ר"ל שמעבירו על כתיפו דבזה לא חידש מידי, דכן מבואר במשנה כאן וכבדרשה הבאה, אלא ר"ל שמעבירו באויר בידו ואינו על כתיפו וגבוה מן הארץ עשרה טפחים. והא דתנן במשנה שבת ק' א' הזורק ארבע אמות בכותל למעלה מע רה כזורק באויר, אלמא אין למעלה מעשרה רה"ר, הוא דוקא זורק אבל מעביר חייב דיליף מבני קהת כדמפרש. 
@22ט) 
@11דמכתף אדם עד לארץ ג' אמות, כמ"ש בתרגום מגילת אסתר פרשנדתא אצטליב על תלת אמין וכן כולהו וראשיהון היו קטועין, ואפי' אין גובהן של לוים אלא ג' אמות הרי י"ח טפחים, וארון אינו תלוי למטה מכתפיהון אלא ו' טפחים ושני שלישי טפח, ואשתכח דגבוה י' ויותר. 
@22י) 
@11ר"ל אף שאין ממנהג העולם לישא בשמאלו ובחיקו או על כתיפו, מ"מ כיון דמצינו שכן משא בני קהת כדמפרש, לכן חייב חטאת. 
@22יא) 
@11באזור שחוגרין בו המתנים, והיינו בתוך חיקו. ועיין ברש"י ורע"ב כאן שהבינו דהלשון שכן משא בני קהת בא לראיה רק על ההוצאה בכתף, כי הביאו הפסוק דפ' נשא (ז' ט') דכתיב בני קהת בכתף ישאו וס"ל דשמאל וחיק הוא אורח ארעא, וכ"כ מפורש הרמב"ם פי"ב ה"ב משבת, אבל לפי המבואר כאן בירושלמי נראה שהראיה היא על כל אופני ההוצאה שחשיב בזה, משום דאם היתה הראיה רק על כתף הו"ל להביא רק הפסוק בכתף ישאו, ולא ביאור כל הענין בפרט כמבואר. והנה רש"י במשנה כאן (צ"ב א') מביא ירושלמי זה בל"א, וכפי הנראה כונתו ג"כ דלפי"ז שכן משא בני קהת קאי על כל האופנים. 
@22יב) 
@11ר"ל לפי שבחמשים שנה היא מיתת כרת, לכן יעשה להם תקנה שלא ימותו מיתת כרת כל ימי עבודחם שהוא עד בן חמשים שנה. 
@11ועיין עוד בירושלמי כאן הביאו עוד ראיה דכרת הוי בן חמשים שנה מהא דכתיב בתהלים צ' ימי שנותינו בהם שבעים שנה, דל עשרין שנין דלא איענוש עלייהו נשתיירו חמשים, ע"כ. וכתבו על זה התוס' במו"ק כ"ח א' וז"ל, ותימא, דהא משמע בשמעתין דבחמשין משנולד קאמר, ועוד יהא חמשים לאחר שנתחייב כרת והוא מיתת כל אדם, עכ"ל. ונראה באור הלשון לאחר שנתחייב כרת - לאחר שיעור השנים שנתחייב כרת דהיינו לאחר עשרים שנה שאז הוא בן עונשים, כמבואר שבת פ"ט א', או דט"ס הוא וצ"ל לאחר שנות כ' ואשתרבובי המלות והאותיות, וכונת דבריהם, דקשה לומר דשיעור כרת הוא כראיה שניה של הירושלמי בבן חמשים לאחר שנות כ' דהיינו בבן שבעים, דהא זה הוי מיתת כל אדם. 
@11אמנם י"ל בכונת הירושלמי, דבאמת הוי שיעור כרת בבן חמשים משנולד, ורק נותן סימן לדבר מפסוק זה דהוא סימן יותר קל לזכור מפסוק זה שלפנינו, וכמו שרגילים חז"ל לעשות סימנים וציונים לכלללים ומספרים ע"ד מ"ש עשה ציונים לתורה (עירובין כ"א ב') אף שאינו מצומצם ממש, וע"ע מש"כ בענין זה בפרשה אמור (כ"ב ט') ובפרשה דברים (א' ל"ה). 
@11והנה כ"ז כתבנו לפי גי' התוס' בירושלמי, אבל באמת נראה דהנוסחא בירושלמי שהביאו מוטעת היא והנוסחא האמתית היא כמו שהוא בירושלמי אשר לפנינו וזאת היא, צא מהן עשרים שאין ב"ד של מעלה עונשין וכורתין נמצאת אומר המת לחמשים מת בהכרת, וכונת הירושלמי לסיפיה דקרא ואם בגבורות שמונים שנה צא מהן כ' וישארו ס', והפעל הכרת יאמר לא רק על כריתות חלק קטן מהכל כי אם גם על הכריתה לשנים חלקים שוים וכמו העגל אשר כרתו לשנים (ירמיה ל"ד י"ח) והחצי של ס' הוא שלשים ועם העשרים הן חמשים, והוא פשוט. 
@22יג) 
@11היינו לדורות, שאז אין הלוים פסולים בשנים כפי שיתבאר לפנינו ר"פ בהעלותך, אבל במדבר לא היו כשרים פחות מבן שלשים שנה כפי שיתבאר שם, ועיין מש"כ שם בכלל הנוגע לדין ודרשה זו. - 
@11ועיין ברמב"ם פ"ג ה"י מכלי המקדש כתב שמוזהרין הלוים שלא יעשה אחד מלאכת חבירו שלא יסייע המשורר לשוער ולא השוער למשורר [כי מבואר בד"ה א' ט' שהיו משפחות לוים מיוחדות על השירה ומשפחות מיוחדות על שמירת השערים] שנאמר איש איש על עבודתו ואל משאו, עכ"ל. והנה לא מצינו בתלמוד ובספרי סמך לדבר זה מפסוק זה, ותמיהני שלא הביא הדרשה מערכין י"א ב' נקטינן משורר ששיער חייב מיתה, דכתיב והזר הקרב יומת, מאי זר אילימא זר ממש והכתיב חדא זימנא אלא זר דאותה עבודה. אמנם כבר כתבנו והוכחנו כ"פ בחבורנו דדרך הרמב"ם להסמיך דין מקובל בגמ' על לשון התורה שבאותו ענין או קרוב לו, אף שבגמ' אמרו דרשה אחרת, אך מפני שיש לשון יותר פשוט בתורה, עיין מש"כ בזה בפרשה שמיני י' ו' ובס"פ אחרי. ובענין כלל דרשה זו עיין מש"כ לקמן בפרשה קרח (י"ח ג'). 
@22יד) 
@11דריש קסוה - קשות, בשוי המלה בקירוב. 
@22טו) 
@11כבלע הוא ל' גניבה, שמבליעין ומחביאין, או מלשון חיל בלע ויקיאנו (איוב כ'), והוצאתי את בלעו מפיו (ירמיה נ"א), ורמז בעלמא הוא דחייב מיתה הוא, ולא מקרא נפיק, דעיקר קרא בלוים כתיב, שהוזהרו שלא לראות בסלוק מסעות בשעת הכנסת כלים לנרתק שלהן, שהיו אהרן ובניו מכסין הארון והמזבחות, כמו שכתוב (פסוק ה') ובא אהרן ובניו בנסוע המחנה והורידו את פרוכת המסך וכסו בה את ארון העדות, וע"ע בנמוקי רמב"ן כאן. 
@22טז) 
@11הנה במשנה כאן מבואר דכל היוצא מן העץ אינו מטמא טומאת אהלים אלא פשתן, והיינו דבכלל דיני טומאת אהלים, דאע"פ דכל מה שבאוהל עם המת טמא אבל האוהל עצמו אם הוא קבוע בארץ טהור, אם לא שנעשה האוהל מפשתן שאז אפילו אם קבוע בארץ טמא וצריך הזאה וטבילה, דילפינן כן בגז"ש אהל אהל ממשכן דכתיב בטומאת מת (פ' חקת) זאת התורה אדם כי ימות באהל וכתיב (פ' פקודי) ויפרוש את האהל על המשכן, מה להלן של פשתן קרוי אהל אף כאן של פשתן קרוי אהל, ופריך בגמרא ואימא מה להלן קרשים אף כאן קרשים, כלומר וא"כ אף של עץ יקרא אהל, ומשני אמר קרא ועשית קרשים למשכן, משכן קרוי משכן [כגון עשר יריעות שש משזר] ואין קרשים קרוים משכן, ופריך אלא מעתה ועשית מכסה לאהל ה"נ מכסה לא אקרי אהל, ר"ל דמכסה עורות לאו אהל הוא ולא מקבל טומאה, ומשני שאני התם דהדר אהדרי' קרא, דכתיב ונשאו את יריעות המשכן ואת אהל מועד מכסהו ומכסה התחש אשר עליו, מקיש עליון לתחתון, מה תחתון קרוי אהל אף עליון קרוי אהל, ר"ל מה תחתון דהיינו עשתי עשרה יריעות עזים לאהל על המשכן, דמשכן היינו עשר יריעות המחוברות בקרסי זהב, מלמעלה מהן אהל יריעות עזים ומלמעלה מהן מכסה העורות, אף עליון, היינו הא דכתיב מכסהו ומכסה התחש אשר עליו דהיינו כסוי עורות ג"כ נקרא אהל ומקבל טומאה. זה הוא הבאור הנוגע לדרשה זו, ומה שנוגע עוד לדרשה זו ודין זה מבואר אצלנו בפ' תרומה ובפ' חקת. 
@22יז) 
@11שירה צריכה עבודת קרבן שאינו נאמר אלא על היין של נסכי קרבן, כדכתיב בפ' בהעלותך ותקעתם בחצוצרות על עולותיכם, ובסוגיא כאן באו עוד כמה דרשות לחיוב שירה בלוים, וכולן דרשות אגדות. וע' משכ"ל (ז' ט') מענין דרשה זו. 
@00פרק ה 
@22א) 
@11כי הפרוכת היו נגללין בשעת נסיעתן והיו נוסעין אז כולם ובאים זבים ומצורעים ונכנסים במתנה. ועיין מש"כ בענין אגדה זו בס' שמות בפסוק במשוך היובל המה יעלו בהר. 
@22ב) 
@11ר"ל שדחקו ונכנסו בשעת הקרבת פסח. והבאור הוא דמחוץ למחנה פירושו לגמרי אף מן העזרה, ומן המחנה פירושו היכל, דכך משמע מן המחנה אפילו מקצת מחנה דהיינו היכל, ור"ל כל היכי דקרינא אל מחוץ למחנה תשלחום דהיינו אף מן העזרה קרינן ביה מן המחנה אפילו מן ההיכל, וכל היכי דלא קרינא ביה אל מחוץ למחנה מן העזרה דהיינו בפסח הבא בטומאה שמותרים ליכנם לעזרה דצרכי פסח נעשים שם, לא קרינן ביה וישלחו ממקצת מחנה אף מן ההיכל. ואמנם זה פשוט דרק מכרת איפטרי, אבל איסור עשה איכא. 
@11ועיין בסוגיא כאן במשנה, הפסת שבא בטומאה לא יאכלו ממנו זבין וזבות נדות ויולדות ואם אכלו פטורין מכרת, ור' אליעזר פוטר אף על ביאת מקדש, ומפרש בגמרא טעמיה דר"א בזה"ל, ר"א אומר יכול דחקו זבין ומצורעין ונכנסו לעזרה בפסח הבא בטומאה יכול יהיו חייבין ת"ל וישלחו מן המחנה כל צרוע וכל זב וכל טמא לנפש, בזמן שטמאי מתים משתלחין זבים ומצורעים משתלחין, בזמן שאין טמאי מתים משתלחין [כגון פסח הבא בטומאה] אין זבים ומצורעים משתלחין, ע"כ. ולא ס"ל כהדרשה שבסמוך שיש שעה שזבים ומצורעים משתלחין ואין טמאי מתים משתלחין, יעוי"ש. והנה פשוט דקי"ל כחכמים נגד ר"א, וכ"פ הרמב"ם, ולכן השמטנו דרשה זו מפני שאינה אליבא דהלכתא כדרכנו בחבור זה. 
@22ג) 
@11דזבים ומצורעים חמורים מטמא מת מפני שטומאה יוצאת מגופן. 
@22ד) 
@11כשרוב צבור טמאי מת עושין פסח בטומאה וזבים ומצורעים שבהם נדחין, שלא נדחו מפני הפסח רק טמאי מת ולא טמאים אחרים. ומכאן יליף ר' שמעון בן לקיש דאם רוב הצבור טמאים נעשה פסח בטומאה, ולא ניחא ליה ללמוד מפסוק דפ' בהעלותך בענין פסח שני איש איש כי יהיה טמא לנפש איש נדחה ואין צבור נדחין כמו דיליף ר' יוחנן, משום דאי מהתם אפשר לומר דרק יחיד נדחה לפסח שני, צבור לית להו תקנתא כלל, ועיין מה שכתבתי עוד בפרשה בהעלותך שם. - 
@11והנה לא נתבאר לר' יוחנן דלא ס"ל דרשה זו יש לך שעה שזבים ומצורעין משתלחין ואיזו היא זה פסח הבא בטומאה, מה יעשה בדיוק לשון זה יאמר טמאי מת ואל יאמר זב ומצורע וכו'. וי"ל עפ"י המבואר בתענית כ"א ב' [והובא לעיל] דבשעת סילוק מסעות זבין ומצורעין משתלחין חוץ למחיצתן, אפשר לשמש הלשון יש לך שעה שזבין ומצורעין משתלחין לענין זה דהיינו בשעת סילוק המסעות, ודו"ק. 
@22ה) 
@11ר"ל אע"פ דאינו מרבה מאומה. ועיין מגילה ח' ב' חקרו בגמ' רבוי לשילוח מצורע מוסגר, ותמיהני שלא דרשו רבוי מלשון פסוק זה כל צרוע, וצ"ע. 
@22ו) 
@11באור הענין, דאדם וכלים נעשין אב הטומאה ע"י שתי סבות, ע"י מגע וע"י מדרס, כגון הנוגע במת שהוא אבי אבות הטומאה נעשה הנוגע אב הטומאה, והזב והזבה הם ג"כ אבות הטומאה, וכן הכלים הראוים למדרס ולמושב הזב נעשין אב הטומאה ע"י מדרס של זב כמבואר בפ' מצורע, והיושב על הכלי אשר ישב עליו הזב יטמא, יצא כלי חרס שאינו ראוי למדרס משום דאם נטמא אין לו טהרה אלא ישבר כמבואר בפ' שמיני, ולכן קי"ל מדרס כלי חרס טהור, וכן ע"י מגע במת, דכתיב (פ' חקת) וחטאו ביום השביעי, וכל אשר יגע בו הטמא, כל היכי דקרינן ביה וחטאו דיש לו טהרה בטבילה קרינן ביה והנפש הנוגעת תטמא, וכל היכי דלא קרינן ביה וחטאו לא קרינן ביה והנפש הנוגעת, וכלי חרס אין לו טהרה. 
@11ועיין בסוגיא כאן באה עוד דרשה מפסוק זה מזכר עד נקבה תשלחו מי שיש לו טהרה במקוה, יצא שרץ שאין לו טהרה, ולכן פסק חד אמורא דהמכניס טמא שרץ למקדש חייב ומכניס שרץ עצמו פטור, אבל לא קי"ל כן, ולכן השמטנו דרשה זו. 
@22ז) 
@11לובן דומה לקרי ואודם לדם נדה, ובין שראו שניהם כאחת ובין שראו זה אח"ז, והרבותא בזה אע"פ דקי"ל דאין זכר מטמא באודם ואין נקבה מטמאת בלובן, כמבואר בפ' מצורע, אך אם ראו שניהם כאחת דממ"נ הם טמאים הו"א דחייבים על ביאת מקדש קמ"ל מגזה"כ כדמפרש. 
@22ח) 
@11ר"ל דפריך כיון דפטורם בא מגזה"כ מזכר עד נקבה, א"כ יהיו פטורים אפי' אם נטמאו בשאר טומאות, והול"ל סתם טומאת אוהל שנטמאו פטורים על ביאת מקדש, ומשני אמר קרא מזכר מטומאה הפורשת מן הזכר דהיינו לובן, וכן עד נקבה מטומאה הפורשת מן הנקבה דהיינו אודם, ומדייק מדהיה די לכתוב זכר או נקבה. ובדרשה הסמוכה בא רבוי מיוחד לשילוח טו"א בשאר טומאות, ואותו הדורש אינו מסתפק ברבוי המ"ם דמזכר כמבואר כאן. 
@22ט) 
@11דאם היה הכונה גדולים דוקא היה אומר מאיש עד אשה, דשם איש יונח על גדול, כמבואר לפנינו בפ' וישלח (ל"ד כ"ה). 
@22י) 
@11ר"ל דהו"א כיון דהפרשה הזאת כתובה סמוך להפרשיות דאיירי בארון ובנושאים, הוי עיקר הקפידא רק שלא יגעו טמאים בהם, אבל מותרים להיות במחנה במקום מיוחד. 
@22יא) 
@11עיין מש"כ לעיל אות ח'. 
@22יב) 
@11כפי הנראה דריש כן מרבוי לשון אל מחוץ למחנה תשלתום דמיותר הוא, אבל לא נתבאר איך שייך לכלול כלים בלשון רבוי זה. וי"ל דסמיך אסיפא דקרא ולא יטמאו את מחניהם, דכיון דהטעם הוא שלא ימצא טומאה במחנה א"כ אין נ"מ איזו טומאה שהיא, אם אדם אם כלים. 
@22יג) 
@11שהזב משתלח חוץ למחנה שכינה וחוץ למחנה לויה ומותר להיות במחנה ישראל, וטמא מת משתלח רק חוץ למחנה שכינה ומותר להיות גם במחנה לויה, והמצורע משתלח חוץ לכל השלש מחנות. ומה שלא חשיב כאן מצורע הוא משום כי להמצורע ידוע קביעות מחנה מיוחדה, כמבואר בפ' מצורע בדד ישב, שלא יהיו טמאים אחרים יושבים עמו, יעוי"ש. וזו דעת ר' יהודה, ור"ש דריש בענין אחר, וקי"ל כר"י. - 
@11וכלל סדר השילוחים והמחנות כך הוא, מצורע משתלח חוץ לשלש מחנות, ומה היא מחנה ישראל, ירושלים וכל עיירות המוקפות חומה. זב וזבה משתלחין חוץ לשתי מחנות, והיינו מחנה שכינה ומחנה לויה, מחנה לויה היא מתחלת הר הבית עד תחלת עזרת ישראל, ושער נקנור בכלל מחנה לויה, וטמא מת משתלח חוץ למחנה שכינה, והיינו מתחלת עזרת ישראל ולמערב, ובמדבר לפנים מן הקלעים, והוא חצר אוהל מועד. עיין מכל זה בפסחים ס"ז א', פ"ה ב', זבחים קי"ז א' ופ"א דמס' כלים. 
@22יד) 
@11ואיצטריך לאשמעינן זה משום דאין עונשין אא"כ מזהירין, והעונש מפורש בפ' חקת את משכן ה' טמא ונכרתה הנפש. 
@22טו) 
@11העשה בכאן היא וישלחו מן המחנה. והסברא בזה, דכיון דאפשר לקיים העשה קודם עבירת הלאו לא נקרא זה הלאו ניתק לעשה ואפי' תקיימנו אתר עבירת הלאו לא נפטר מן המלקות. ובסוגיית הגמ' כאן פלפול בענין זה אם כלל זה הוא בכ"מ. 
@22טז) 
@11מדייק יתור לשון כן עשו אחרי דכתיב ויעשו כן בני ישראל, ודריש ששני צווים בפרשה זו, אחד לב"ד שישלחום, ואחד להטמאים עצמן שיצאו ולא יסרבו לצאת, ואשמעינן בזה שכן עשו הטמאים שיצאו מרצונם בלא כפיה. 
@22יז) 
@11מדייק דלגופיה לא איצטריך הלשון איש או אשה אחרי דכתיב בסיפא דקרא ואשמה הנפש ההיא ושם נפש כולל גם נשים, וכמ"ש בפסחים צ"א ב' במכסת נפשות לרבות הנשים. והנה הלשון כל לאו דוקא הוא, אלא ר"ל רוב המצות, יען שיש מצות ל"ת שהנשים פטורות, כמו לאו דהשחתת זקן, אם יש לה, כמבואר בקדושין ל"ה א', ופיאות הראש וטומאה למתים אם היא בת כהן, כמבואר לפנינו הכל בפ' קדושים ובפ' אמור. 
@22יח) 
@11ואמנם אין בכלל זה גם קטן, דהא אפי' בעבודת כוכבים דחמיר טפי פטור הקטן, כמבואר בענין זה בפ' שופטים מכש"כ בשארי מצות ל"ת. 
@22יט) 
@11הנה אע"פ שפשוט הדבר דדרשה זו אסמכתא היא, מ"מ אינו מבואר איפה מרומז ענין זה שדריש בלשון זה, ועיין בס' התוה"מ ודבריו אינם מבוארים. ונראה דהכונה דכיון שמבואר כאן דכל הבא לעשות תשובה צריך להתודות, א"כ כיון דהאדם קודם מותו בודאי רוצה לעשות תשובה כי אדם אין צדיק בארץ אשר יעשה טוב ולא יחטא, ממילא צריך להתודות לפני מותו, כי אם לא עכשיו אימתי. ומה ששייך עוד דרשות לפסוקים אלו הובאה לפנינו בפ' ויקרא (ה'), כי שם עיקר מקומם של דינים אלו. 
@11ועיין בסנהדרין מ"ג ב' לענין הנםקל בב"ד אומרים לו התודה, שכן דרך כל המומתים להתודות, שכל המתודה יש לו חלק לעוה"ב. ונראה דהלשון כל המומתים לאו דוקא הוא, אלא אפי' כל המתים מעצמן, ולא נקט מומתים אלא משום דאיירי בהרוגי ב"ד. והש"ך ביו"ד סי' של"ח ס"ק א' כתב בשם הפרישה דהלשון שכן דרך כל המומתים להתודות הוא מלשון חז"ל ולא שיאמרו להחולה בלשון זה כדי שלא יפול לבו עליו שיחשב שמסוכן הוא. והנה אם נכונים הדברים בנוגע לדברי הפוסקים שהביאום לענין חולה, אבל במקומם בגמ' אפשר לומר דבאמת נאמרים הם הדברים האלה להולך למות, יען כי לשון זה כתיב בהרוגי ב"ד ושם לא שייך שיפול עליו לבו שהלא יודע הוא שיוצא ליהרג, אבל באמת בחולה א"צ לומר לו בלשון כזה, אלא כמבואר בס' שמחות שאומרים לו הרבה התודו ולא מתו, ובשכר שאתה מתודה אתה חי, וכל המתודה יש לו חלק לעוה"ב. 
@22כ) 
@11מדייק מדכתיב לאשר אשם ולא לאשר הלוהו, ואשם היינו קרן כפי שיתבאר בפ' הסמוך, ור"ל שיתן לראובן שהקרן שלו, ופרטי דין זה בחו"מ סי' פ"ו. - 
@11ודע דמכאן מוכח שאדם משעבד עצמו למי שאינו יודע, שהרי בשעה שנתחייב לוי לשמעון עדיין לא ידע ממי ילוה שמעון ואפ"ה משתעבד הוא לאותו המלוה [לראובן]. ובתשובת הרא"ש כלל ס"ח הביא ראיה לכלל זה מהא דאמר שאול המלך מי שיכה את הפלשתי יעשרנו המלך, הרי ששיעבד עצמו למי שאינו יודע. והעיר עליו בשו"ת מהרימ"ט ח"ד סי' כ"ג דאין ראיה משאול מפני שנתחייב בגמר הפעולה מדין שכירות, אבל מדרשה זו דר' נתן הדבר מוכרח. ודין זה נוגע למעשים בכל יום שאנשים מוסרים זכות שטרי חובותיהם לאחר, ואחר לאחר וכו', והלוה הראשון משתעבד לבעל זכות האחרון אף שלא ידע אותו בעת ההלואה. 
@11ויש להעיר לפי דרשה זו דקי"ל כן ממ"ש בב"ק קי"א א' בענין פרשה זו דקי"ל דצריך ליתן הכסף והאשם להכהן שבאותו משמר, ומבואר שם שאם נתן בשגגה האשם לכהן שבאותו משמר והכסף לכהן אחר שלא מאותו המשמר דקנסינן לזה הכהן האחר להשיב הכסף לכהן המשמר. והנה זה פשוט דכהן המשמר אין לו כל זכות לתבוע הכסף מהכהן האחר, דלאו בעל דברים דידיה הוא, אלא רק מהבעלים, והבעלים מזה הכהן, א"כ למה זה אמר רק דקנסינן ליה להשיב, דמשמע שלא מדינא, והלא חייב הוא להשיב מדינא דר' נתן, וי"ל. 
@22כא) 
@11כלומר קרובים, [מלשון כי גואל אתה, רות ג'], כי אפי' אם אין לו בן ובת, אח ואחות, אך הלא יש לו איזה קרוב עד יעקב אבינו, והקרוב קרוב קודם. 
@22כב) 
@11וע"ע בהמשך דרשות הבאות מה ששייך לדרשה זו. 
@22כג) 
@11ר"ל חזקתו שאין לו יורשים. ונסמך על המבואר בדרשה דלעיל דפסוק זה איירי בגזל הגר, ובודאי אין לו בנים, ולפי המבואר בגמ' דאיירי שמתחלה כפר ונשבע לו, צ"ל דאיירי בקפץ ונשבע, ולא שטענו ותבעו לשבועה, דהא קי"ל אין נשבעין על טענת קטן (גיטין נ' א'). 
@22כד) 
@11נראה דר"ל דשני פעמים דבר אחד בכפל לשון, דאחרי שאמר האשם המושב מיותר מ"ש להשיב האשם אליו, וכל ענין שבא בכפל לשון בא להורות על תוקף קיום הדבר בכל אופן שהוא, ולכן ריבה בין איש בין אשה. 
@22כה) 
@11וסמך על המבואר בדרשה דלעיל דפסוק זה איירי בגזל הגר, דבו אפשר שלא יהיה גואל וקרוב במשפחה, אבל בישראל אין כזה במציאות, כמש"כ לעיל אות כ"א, והשבועה שבכאן איירי שנשבע לשקר ואח"כ הודה. 
@22כו) 
@11וקרבן אשם לא בא בלילה משום דכתיב בכלל מעשה הקרבנות ביום צותו (ס"פ צו) ודרשינן ביום ולא בלילה, כמבואר שם. 
@22כז) 
@11ר"ל שאם יש שתי השבות משתי גזילות של גר לא יאמר כהן אחד לחבירו טול אתה השבה אחת כולה ואני אטול השבה אחת כולה, אלא יחלקו בשוה בכל אחת, משום דכיון דאשם קרייה רחמנא, ובאשם קי"ל שאין חולקין קרבן כנגד קרבן, כמבואר לפנינו בפ' צו בפסוק לכל בני אהרן תהיה איש כאחיו. 
@22כח) 
@11דליכא למימר דאשם היינו איל אשם, דהא זה כתיב ביחוד מלבד איל הכפורים, ולכן צ"ל דאשם היונו קרן, ומה שלא כתיב מפורש הכסף המושב בא ללמד שהקרן קרוי אשם לענין שאם החזירו בלילה או החזירו חצאין לא יצא, ושאין חולקין גזל הגר כנגד גזל הגר כמו בקרבן אשם, כמבואר בדרשה הקודמת, יעוי"ש. 
@22כט) 
@11כמבואר בדרשה הקודמת. 
@22ל) 
@11קרן לבדו שהוא ראש. ועיין בתוס' שהקשו היכי מצי למימר זה כפל והלא אין מתחייב כאן אלא בהודאתו כדכתיב והתודה וכפל לא מתחייב בהודאה, עכ"ל. ואפשר לומר דכונת הגמ' לומר דאפשר איירי בטוען טענת גנב ונשבע ואח"כ באו עדים והודה אח"כ, דבכה"ג חייב כפל ואשם, כמבואר בב"ק ס"ה ב'. 
@22לא) 
@11מכהני המשמר שבאותו שבוע. ונראה דסמיך אלשון המושב לכהן, דמדלא כתיב לכהנים משמע ליה שלכל כהן יחידי יהיה ערך השבה, וסתם השבה אינה בפחות משו"פ. 
@22לב) 
@11פירש"י וז"ל, מלבד איל הכפורים משמע למי שזה נותן זה נותן, ואיל הכפורים אין יכול להקריב אלא כהן שבאותו משמר כדכתיב (פ' שופטים) לבד ממכריו על האבות, אני בשבתי ואתה בשבתך, עכ"ל. ולולא דבריו אפשר לפרש הכונה דקשה ליה יתור הלשון אשר יכפר בו עליו, דלאיזה צורך כתבה התורה לשון זה, שהרי אין כאן איל אחר שאינו מכפר, וא"כ אין מן הצורך לציין זה, ולכן דריש הפסוק בדרך סירוס, דהלשון אשר יכפר בו עליו אינו מוסב על האיל אלא על הכהן וכמו שהיה כתוב המושב לה' לכהן אשר יכפר בו עליו, והיינו לכהני המשמר שהם המכפרים, וא"כ ממילא מבואר שצריך ליתן לכהני המשמר. 
@22לג) 
@11מבואר אצלנו בפ' בחקתי בענין ערכין בדרשה כזו דכתיב שם (כ"ז כ"א) לכהן תהיה אחוזתו,. ודרשינן מיתור לשון אחוזתו אחוזה שלו ואין זו שלו, כלומר אין ערכי עצמו שלו, ומפני כי הענינים קרובים זל"ז סמכינן בגז"ש ללמוד משם לכאן. 
@22לד) 
@11מדלא כתיב בלשון עבר אשר כיפר אלא בלשון עתיד אשר יכפר משמע דכשהשיב לכהן את האשם דהיינו קרן הכסף עדיין לא כיפר. 
@22לה) 
@11דין זה הובא בפ"ד משנה ה' דתרומות, ור' ישמעאל פליג עליו וס"ל דרק מחצה חולין ומחצה תרומה עושה, ושניהם מודים דמלת כל מורה על רובו ככולו, רק פליגי במה איירי האי קרא, דר"ע ס"ל דאיירי בתרומה, ור' ישמעאל ס"ל דאיירי בביכורים, ודייק כן מדכתיב אשר יקריבו לכהן כפי שיתבאר בסמוך, ולכן ס"ל דרק בביכורים הדין כן, שאם רצה לעשות כל שדהו ביכורים עושה, וכמ"ש בפ"ב מ"ד דביכורים, וקי"ל כר"ע, ובכ"ז קי"ל דצריך שישייר מקצת משום דכתיב בתרומה ראשית דגנך ודרשינן ראשית ששיריה ניכרים, כפי שיתבאר אי"ה לפנינו בפרשה קרח. 
@22לו) 
@11ר"ל בכל הפירות ולא רק בדגן תירש ויצהר דכתיבי בתרומה, וכ"פ הרמב"ם פ"ב ה"א מתרומות, אבל הראב"ד חולק וס"ל דרק דגן תירש ויצהר הוי מדאורייתא וזולתם הוי מדרבנן, וכ"כ התוס' בבכורות נ"ד א', וס"ל דדרשה זו דספרי אסמכתא בעלמא, ועוד יתבאר מזה אי"ה לפנינו בפ' קרח ובפ' ראה. 
@22לז) 
@11בדרשה זו הובאה בפירש"י בפסוק זה, ופירש כונת הקושיא וכי תרומה מקריבים לכהן והלא הוא המחזיר אחריה בבית הגרנות, עכ"ל. ותמיהני שהרי כהן המחזר אבית הגרנות איננו בעל מדות יפות כמש"כ בכ"מ בגמ', ודרך הנאות שיגיע בעה"ב את התרומה לכהן, וא"כ מה קשה לו. ולכן נראה דמדייק מלת הקרבה דעפ"י רוב בעניני קדשים בא לשון זה רק על דבר הקרב למזבח, וביכורים יש בהם מאלה המדות שבקרבנות קדשים שטעונים הקרבה ותנופה והגשה למזבח, ובזה יתבאר הקושיא והתירוץ. - 
@11אך לא אדע בכלל ל"ל דרשה מיוחדת שהביכורים ניתנין לכהן, והלא זה אחד מכ"ד מתנות כהונה שהכהנים זכו בהן, וגם בפירוש כתיב (פ' קרח) בכורי כל אשר בארצך לך יהיו. ונראה דאי מפסוק דפ' קרח אין אנו יודעין איך מתחלקת לכהנים, אם לכל כהני המשמר כמו קדשי המקדש אם רק לכהן חבר כמו תרומה, קמ"ל כאן דשוה לתרומה דניתנה לכהן חבר, אך צ"ע דאין זה אליבא דהלכתא, דזה רק דעת ר' יהודה במשנה י"ב פ"ג דבכורים, וחכמים ס"ל דניתנת לכל כהני המשמר, וקי"ל כחכמים. 
@22לח) 
@11ר"ל שיקבל מעשר עני, ודריש כן ע"ד דרש אגדי ואסמכתא מדיוק יתור לשון זה, וגם מדהול"ל ואיש את קדשיו לכהן יהיו, ולכן דריש ואיש את קדשיו לו יהיו שמעכב קדשיו אצלו ואינו נותנן לכהנים ולוים, לו יהיו - סוף שיקבלם הוא מחמת עניותו, והיינו שיקבל מעשר עני. 
@22לט) 
@11הלשון עבודתו היינו שכר עבודחו, דהיינו בשרה, וכפי הנראה מפרש כמו שהיה כתוב ואיש אשר יקריב את קדשיו לו יהיו. 
@22מ) 
@11ר"ל טובת ההנאה ליתנם לכל כהן שירצה, ועיין בקדושין נ"ח ב' וברא"ש שם. 
@22מא) 
@11ר"ל אם נתן הכםף לאנשי משמר שיחלקום לכהנים שהם על משמרתם באותו שבוע בביהמ"ק ומת קודם שהביא הקרבן אין היורשים יכולים להוציא מידם, ובגמ' מפרש דע"כ צ"ל דכסף מכפר מחצה, דאל"ה אפשר לומר דאדעתא דלא תהוי ליה כפרה לא יהב ולכן צריך להחזיר ליורשים. 
@22מב) 
@11כנראה מדייק כן מדלא כתיב לו יהיו בלשון רבים, דכן צריך להיות אי נימא דקאי אקדשיו, וכמו דכתיב בריש פסוק זה, וכה"ג דריש בירושלמי סוף פ"ה דב"ב על הפסוק אבן שלמה וצדק יהיה לכם, יעוי"ש ולפנינו ס"פ תצא בפסוק הנזכר. ואמנם לא ידעתי מה סאני ליה לרנב"י דרשת הגמ' בענין זה עשר תעשר - עשר בשביל שתתעשר (עיין תענית ט' א'), וי"ל דאין ה"נ אלא שרוצה בענין זה ליישב שינוי הלשון לו יהיה, מכיון שהיה צריך לכתוב לו יהיו, כמש"כ. 
@22מג) 
@11שנעשית סוטה, וכמש"כ בפרשה והביא האיש את אשתו אל הכהן. וצ"ע למה זה יתחייב שמפני הנהגתו הוא עם הכהן תחטא אשתו, וי"ל משום דכיון שהוא כילי ורע עין מסתמא ימנע גם מאשתו את חפצה ויודעת מחסור היא ועי"ז תוכל לשטות מעליו. 
@11וגם י"ל עפ"י מ"ד בסוטה ב' א' אין מזווגין לו לאדם אשה אלא לפי מעשיו, ופירש"י צנועה לצדיק ופרוצה לרשע, וא"כ לאיש כזה ראויה אשתו לו. 
@11ובזה יתבאר מ"ש בגמ' סוטה שם כד הוי פתח ר"ל בסוטה היה אומר אין מזווגין לאדם אשה אלא לפי מעשיו, ולא נתבאר למה דרש כן דוקא כשפתח בפרשה סוטה, ולפי מש"כ י"ל דכשפתח בפרשה היה קשה לו למה נסמכה פרשה סוטה לפרשת תרומות ומעשרות, וידע הדרש שמי שאינו נותן תרומה ומעשר לכהן סוף נצרך לכהן ע"י אשתו. והיה קשה לו למה תתחייב שתחטא היא בשביל מעשיו שלו, ועל זה אמר אין מזווגין לו לאדם אשה אלא לפי מעשיו, וראויה היא אליו, וכמבואר. 
@22מד) 
@11שהארוס או היבם מקנא להן שלא תסתרנה. מיהו זה רק לענין שנאסרות וגם מפסידות כתובתן אם נסתרו, אבל אינן שותות מי סוטה, משום דכתיב לקמן בשתיה (פסוק כ"ט) אשר תשטה אשה תחת אישה, ודרשינן שם פרט לארוסה ושומרת יבם כפי שיתבאר שם. 
@11ולא נתבאר לי טעם רבוי ארוסה ושומרת יבם מלשון ואמרת אליהם, ואיפה מרומז זה בלשון זה, ונראה דקיצור לשון הוא וצ"ל וגו', וכונת הראיה מסוף הפסוק דכתיב איש איש כי תשטה אשתו ומעלה בו מעל, ולא כתיב כי תשטה אשתו תחתיו, כמו שכתוב לקמן בפסוק כ"ט, דרק לשון כזה מוציא ארוסה ושומרת יבם, כמש"כ בפסוק הנזכר, אבל אשתו סתם נקראת גם ארוסה, וכמ"ש יעקב ללבן הבה את אשתי ועדיין ארוסה הואי, וכן בפ' תצא בענין נערה המאורסה כתיב על דבר אשר ענה את אשת רעהו, וכן דרשו בסנהדרין פ"א א' הפסוק דיחזקאל י"ח את אשת רעהו טימא, זו נערה המאורסה, וכן בדחז"ל יבמות פ"ט ב' אשתו ארוסה לא אונן וכו'. [ויתכן שעל יסוד זה כתב רבינו ירוחם שאם כתב בגט ארוסה אנת אנתתי ולא ארוסתי כשר], וכן שומרת יבם היא בערך ארוסה שעומדת להתייבם, ושוב כתיב כאן וקנא את אשתו, והוי גם ארוסה בכלל. 
@11וראיה נאמנה לפי' זה ממה דדרשו בירושלמי סוטה פ"ב ה"ה ופ"ד ה"א וקנא את אשתו אפילו מקצת אשתו, לרבות ארוסה ושומרת יבם, והרי מבואר דס"ל לירושלמי דמלשון אשתו מרבינן ארוסה ושומרת יבם, וגם דעת הבבלי לדרוש מזה. 
@11ובזה יתיישב מה שהקשו התוס' בסוטה כ"ו א' על דרשה זו והא איצטריך הרבוי ואמרת אליהם לרבות גרים כפי שיובא בדרשה הבאה, ונשארו בתימה. ולפי מש"כ הנה כאן לא הוי הרבוי כלל מלשון ואמרת אליהם רק מהמשך לשון הכתוב כמבואר. 
@22מה) 
@11נראה דבגמ' חסר תיבת וכו', וצ"ל ואת העבדים, כפי שיתבאר למעיין בסוגיא דדרש זה מוסב גם על עבדים, וכן בכ"מ שבאה דרשה זו בתו"כ בס' ויקרא באה בלשון זה לרבות את הגרים ואת העבדים. והנה לא נתבאר טעם דרשה זו מלשון ואמרת אליהם, ואיך מרומז זה בלשון זה, ואפשר לומר עפ"י המבואר בכ"מ בתלמוד ומדרשים דדבור הוא לשון קשה ואמירה לשון רכה [עיין מכות י"א א']. והנה בעוד שעם ישראל אפשר לדבר רכות וקשות, אבל עם גרים ועבדים צריך לדבר ולהורות רק בלשון רכה, הראשונים מפני שאך זה באו להסתפח אל קהל ישראל וצריך שיקבלו עליהם דיני התורה באהבה, והאחרונים מפני שהרגשתם בכלל פשוטה וצריך להסביר ולבאר להם הדברים, עד שיבינו ויקבלו, ולכן דריש מדהוסיף על לשון דבר אל בני ישראל [שהוא לשון קשה] עוד כפל לשון ואמרת אליהם [רכות] שבא לרבות גרים ועבדים, ודו"ק. 
@22מו) 
@11ר"ל כשרואין אותן ב"ד שמתנהגות בפריצות מתרין אותן שלא תסתתרנה עם פלוני, ואם באו עדים שנסתרו ושהו כדי טומאה אוסרים אותן על בעליהן לעולם וקורעין כתובתן, ולכשיבאו בעליהן נותנין להן גט, אבל אין ב"ד משקין אותן משום דבהשקאה כתיב (בסמוך פ' ט"ו) והביא האיש את אשתו. ועיין בירושלמי פ"ד ה"ה דסוטה סמכו הא דב"ד מקנין להן מפסוק דבר אל בני ישראל, ופירשן המפרשים, פעמים שבני ישראל, דהיינו הב"ד, מקנין. אבל קבענו דרשה זו שבבבלי להיותה פשוטה יותר, וגם כמדומה לי שלא נמצא דוגמת דרשה זו בכ"מ שיהא במובן דבר אל בני ישראל - בית דין. ובאמת לולא דברי המפרשים הו"א דצ"ל בירושלמי דבר אל בני ישראל וגו', והכונה דסמיך אהמשך לשון הפסוק איש איש, וכמו בבבלי כדרשה שלפנינו, ודו"ק. - 
@11ודע דמ"ש לרבות אשת חרש ואשת שוטה צ"ל דאיירי שנתחרש או נשתטה אחר נשואין, דאל"ה הלא אין להם קדושין מה"ת, ובזה ניחא מה דלא כייל אשת קטן, כמו בעלמא דחשיב חרש שוטה וקטן, משום דקטן אין לו קדושין. 
@22מז) 
@11דריש כן ע"ד אסמכתא מדלא כתיב כי תטה, דהיינו שתטה מדרך הישר כמו ויטו משפט (ש"א ח') וכדומה, או מדלא כתיב תסטה בסמ"ך, אחרי דגם השי"ן כאן הוא שמאלי ונקרא כמו סמ"ך, וא"כ הו"ל לכתוב ישר בסמ"ך, וכמו דכתיב בתהלים ק"א עשה סטים שנאתי, ולכן דריש המלה תשטה מלשון שטות, שמפני תאות העבירה זמנית תכסל לחטוא לנצח. 
@11ובמ"ר פרשה זו איתא בסמיכות על לשון הפסוק במשלי ו' נואף אשה חסר לב, מכאן שאין אדם הולך אצל אשת איש עד שיצא מדעתו, וכשם שהוא נקרא פתי כך הזונה נקראת פתיה, וכן רמז משה בתורה איש איש כי תשטה אשתו לומר שאינה מזנה עד שיכנס בה רוח שטות, ע"כ. ומסגנון לשון זה משמע דקאי רק על עבירה דזנות, אבל מלשון הגמרא שלפנינו משמע דבכל עבירות איירי, וכן מסתבר לפי ההסבר שכתבנו. 
@22מח) 
@11וכן שאר הפסולין אין שותות מי סוטה אלא נאסרות ויוצאות בלא כתובה, ודרשה זו הובאה ברש"י סוטה כ"ד א', אבל הרמב"ם פ"ב ה"ט מסוטה סמך דין זה על הדרשה בפסוק דלקמן (ל"א) ונקה האיש מעון בזמן שהאיש מנוקה מעון המים בודקין את אשתו בזמן שאינו מנוקה מעון [וכגון נשואי עבירה] אין המים בודקין, ועיי"ש במל"מ בארוכה. 
@22מט) 
@11נראה הכונה, דבא להשמיענו שהמעילה המבוארת כאן וכל דיני הפרשה הם רק במעל בעניני אישות ולא בשארי דברים כגון עניני ממון וכדומה, לא דנימא שהפסוק ושכב איש אותה הוא רק ציור ומשל לאחד מפרטי המעילה, אבל אין הכי נמי שאם מעלה בו בדבר אחר ג"כ שייכים דיני הפרשה, אלא דבשאר עניני בגידת אשה אינו נקרא מעל אלא בגידה, ומביא לראיה על זה מפסוק וימעלו באלהי אבותיהם ויזנו אחרי אלהי עמי הארץ, והיינו שכפרו בעיקר, כך מעל אשה נקרא רק כשמעלה בעניני אישות בזנות, דזה הוי ככופרת כולה באגידתה בבעלה. 
@22נ) 
@11טעם הדבר פשוט משום דאע"פ כן הרי מעלה עכ"פ בבעל, דלא יתכן שתדמה אשה שאין זה מעילה בבעל. ודין אומר מותר מבואר אצלנו בפרשה וירא בפסוק הנך מת על האשה וגו', יעו"ש. 
@22נא) 
@11היינו לא פחות מבן תשע שנים ויום אחד, דאז הוי ביאתו ביאה לכל דבר, כמבואר בנדה מ"ה א' ולפנינו בכ"מ בס' ויקרא, וכ"כ הרמב"ם בפ"א ה"ו מסוטה, ואע"פ דבעלמא אין נקרא איש בפחות מי"ג שנים ויום אחד כמבואר לפנינו בפ' וישלח (ל"ד כ"ה), אך הכא לגבי שכיבה נקרא איש מי שראוי לזה, כמבואר. 
@11ואמנם לכאורה קשה ל"ל למעוטי קטן פחות מבן ט' שנים אחרי דבעלמא אין ביאתו ביאה, וי"ל ע"פ מ"ש בסוגיא כאן לענין אחר דכשקינא לה בעלה דרך אברים אינה שותה, ופריך והא פריצותא בעלמא היא ובפריצותא לא אסרה תורה, ומשני מהו דתימא בקפידא דבעל תליא רחמנא ובעל הא קא קפיד, קמ"ל. וא"כ י"ל ה"נ כיון דבעל קא קפיד הו"א דגם בפחות מבן ט' אזלינן בתר קפידתו, קמ"ל. 
@11ורע"ב פ"ד מ"ד דסוטה כתב דשיעור קטנות בזה הוא עד י"ג שנה ויום אחד משום דכתיב אייש, ולפי מש"כ אין זה מוכרח, וקצת י"ל בדעתו דהא דבעינן שיעור י"ג שנה הוא רק לענין שתיה, אבל לענין איסור נאסרת גם בבן ט' שנים ויום אחד, כיון דביאתו ביאה כמש"כ, וכ"מ בתוס' בסוגיא כאן, ואין להאריך עוד. 
@22נב) 
@11לענין קטן בארנו בדרשה הקודמת. ולענין בהמה צ"ע מ"ש דאין זנות בבהמה והא קי"ל שהנרבעת לבהמה חייבת סקילה, וצ"ל דאע"פ כן לא נעשית זונה, כמבואר לפנינו בפ' תצא (כ"ד י"ט), ובאור הדין שמקנא לה מכל העריות יתבאר לקמן אות ס"א. 
@22נג) 
@11יתכן דמדייק מדלא כתיב עמה, ומפרש בגמרא דהו"א דאסורה בק"ו ומה הבא על אשת איש נאסר בה בעלה אע"פ שאין איסור א"א איסור עולם, שהרי יש לה היתר בגט, מכש"כ הבא על אחות אשתו שהיא אסורה לו לעולם מחמת אשתו אינו דין שיאסר הבעל באשתו מחמת ביאה זו, על זה קמ"ל אותה ולא את אחותה, וע"ע בסוגיא. 
@22נד) 
@11היינו שכיבה בקירוב בשר, ואז אין המים בודקין אותה. ועיין בתוס' יבמות נ"ה ב' הקשו מה בכך שהזכיר בקינויו גם דרך אברים כיון דאמר נמי אל תסתרי, יעוי"ש. ומבואר מדבריהם דפי' הענין שקינא דרך אברים היינו שהבעל אמר לה בלשון זה, אבל לדעתי קשה לפרש כן, דהא מקור הדרשה לא כתיב בקינוי רק בטומאה, כדכתיב ושכב איש אותה שכבת זרע, וא"כ מאי שייך זה לקינוי. 
@11אבל לדעתי כונת לשון הגמרא פרט לכשקינא לה דרך אברים, פרט לשקינא לה סתם, ובא עליה דרך אברים, ולשון קצר הוא בגמ', וכה"ג איתא טובא בגמ', אבל אם קינא לה מפורש דרך אברים ושהתה כדי ביאה כולה. בודאי שותת, כיון דלא מצינו מיעוט על זה, וכ"מ מלשון הרמב"ם בפ"ג הכ"ד מסוטה שכתב וז"ל, אשה שבא עליה זה שקינא לה עמו דרך אברים אין המים בודקין אותה שנאמר ושכב איש אותה שכבת זרע, פרט לבא עליה דרך אברים, עכ"ל. וזה מורה כפירושנו, והדברים א"צ באור. 
@11ומה שאמרו בגמרא כאן פריצותא בעלמא היא ובפריצותא לא אסרה התורה אשה על בעלה, ומשני מהו דתימא בקפידא דבעל תליא רחמנא ובעל הא קא קפיד, קמ"ל. הנה אף כי לכאורה לשון זה מורה שהבעל אמר לה הקינוי בלשון זה שלא תטמא דרך אברים, אבל באמת אין זה מוכרח, די"ל הכונה בעל קא קפיד - מסתמא קא קפיד, דבודאי כל איש מקפיד על אשתו שלא תתנהג בפריצות. - 
@11ועיין בסוגיא דאע"פ דכתיב שכבת זרע בכ"ז אם קינא לה משחוף [ממי שאינו מזריע] ג"כ אסורה, והיינו טעמא דכתיב ש"ז שדבר הכתוב בהוה בסתם אנשים שהם בריאים, וע"ע השייך ללשון ש"ז בדרשה ונסתרה והיא נטמאה. 
@22נה) 
@11נראה דמדייק מדלא כתיב ונעלם מאישה, ומדסמך העלמה אל העינים מורה שהיו לו עינים לראות הדבר ונעלם ממנו, משא"כ סומא גם בלא העלמה לא היה יכול לראות. ונראה פשוט דזה הוא רק לענין השקאה, וכמ"ש אם היה סומא לא היה משקה, אבל לענין איסור בודאי שגם בסומא נאסרה עליו, וכמ"ש בקדושין ס"ו א' בעובדא דההוא סמיא שאמרו לו אשתך זינתה אתא לקמיה דמר שמואל אמר ליה אי מהימן לך העד כבי תרי ז"ל אפקה, ואע"פ דהתם איירי בטמאה ודאית בכ"ז נראה דגם בקינוי וסתירה כן. - 
@11והנה סתם סומא נקרא רק עור בשתי עיניו, וראיה לזה דלענין חגיגה מרבינן סומא באחת מעיניו מלשון יראה יראה, בריש חגיגה, ובכ"ז בכאן צ"ע בזה לפי מש"כ הרמב"ם בפ"ב ה"ג מסוטה לענין שאם היתה גידמת אפילו בכף אחת אינה שותה מדכתיב ונתן על כפיה, תרתי משמע, וא"כ כאן דכתיב מעיני משמע תרתי, וא"כ יתחייב שהסומא באחד מעיניו אינה שותה, וזה דבר חדש. 
@11אך אמנם יש לחלק בין הענינים, דגבי העינים יש טעם משום דכתיב ונעלם מעיני, משמע דהיה יכול לראות ונעלם ממנו ולא ראה ולכן ממעטינן סומא כזה שלא היה יכול לראות בשתי עיניו, דגם בעין אחת יוכל איש לראות, אבל בגידמת אין טעם המעוט ניכר ומבורר בכתוב ולכן גם ביד אחת אינו משקה דלא קרינן בה כפיה. 
@22נו) 
@11מעמעם ר"ל שיעשה עצמו כאלו אינו רואה ויודע, תרגום ועיניו השע, ועינוהי עמעם, ועיין ערוך ערך עמעם. ואם ידע אסור להשקותה, מפני שאסורה עליו, ואין עוד תועלת בהשקאה. 
@22נז) 
@11ר"ל לא הוי כאשה שזנתה תחת בעלה. ועיין מענין זה בבבלי סוטה י"ח ב'. 
@22נח) 
@11ר"ל שיעור טומאה הוא כדי שיעור ביאה שהוא כדי שיעור העראה, וכדמפרש. 
@22נט) 
@11כונת הדרשה להשמיענו דאע"פ דכתיב ושכב איש אותה שכבת זרע, דפשטות הלשון מורה שיפלוט זרע וכמו דקיי"ל כן בשפחה חרופה כמבואר לפנינו בפ' קדושים ולא בהעראה, בכ"ז כאן אסורה רק בסתירה לבד, ומסמיך זה על הלשון ונסתרה והיא נטמאה משמע דמכיון שנסתרה נחשבת לטמאה. וי"ל דמדייק דאי ס"ד דוהיא נטמאה הוא תנאי הול"ל ונסתרה ונטמאה כמו ונפש כי תחטא ושמעה קול אלה, ומדכתיב והיא נטמאה משמע ליה דמכיון שנסתרה כבר נחשבת לטמאה כמבואר. והא דכתיב ש"ז בא להורות שהסתירה דיה בשיעור ביאה מהוצאת זרע, כמבואר בדרשה הקודמת, ולא בעינן גם שיעור הריצויים והפיוסים קודם ביאה, כמבואר בבבלי סוטה ד' א'. 
@22ס) 
@11כגון אם היה נשוי ב' נשים וזנתה האחת תחתיו ויש עדים ומת בלא בנים, פטורה היא וצרתה אף מן החליצה, משום דכתיב בה טומאה כאן כמו בעריות ס"פ אחרי אל תטמאו בכל אלה, ובעריות קיי"ל כן, כמבואר לפנינו בפ' תצא בפרשת יבום, ועיין בתוס' וברא"ש. 
@22סא) 
@11הנה בכלל כתיב בפרשה זו ד' פעמים ונטמאה, ונסתרה והיא נטמאה, והיא נטמאה, בפ' הבא, והיתה אם נטמאה, פ' כ"ז, תחת אישה ונטמאה, פ' כ"ט, ומדייק כאן רק על ג' פעמים, משום דונסתרה והיא נטמאה שבפסוק זה אצטריך לגופיה, ורק בשאר הג' מקומות היה אפשר שלא יכתבו. ואמר דאחד בא להורות שאסורה לבעל ואחד שאסורה לבועל ואחד שנפסלת מן התרומה, אפילו אם היא אשת כהן ובת כהן, וכל ענינים אלו נלמדים מיתור לשון טומאה, מפני שהשם טומאה מורה על ההבדלה ופרישות. ובסוגיא מבואר דר' עקיבא ור' ישמעאל דרשי באופנים אחרים, והעתקנו דרשה זו שלפנינו מפני שהיא סתמא דברייתא ופשוטה. 
@11ועיין בסוטה כ"ו ב' והובא בריש פסוק זה דמקנא לה מכל העריות, אפילו מאביה ואחיה וכדומה. והרבותא בזה דלא נימא כיון דדרשינן ונטמאה ונטמאה אחד לבעל ואחד לבועל, והיינו שע"י הטומאה הזאת נאסרה גם לבועל ובקנוי מעריות כיון דבלא"ה אסורה עלייהו, הו"א כיון דא"א לקיים בזה אחד לבעל ואחד לבועל נתבטל הדין כולו, קמ"ל דאפ"ה מקנים, משום דכי אתא קרא לגופיה אתא, דהיכי דאינו קרוב לה נאסר עליה ע"י קינוי ולא למעוטי קרובים אתא. 
@22סב) 
@11אינו מקשה למה אצטריכו הפסוקים האלה משום דבודאי צריכי לגופייהו אלא ענינא דקראי קמפרש, משום דהלשון נטמאה משמע ליה ודאי נטמאה והלשון או עבר עליו רוח קנאה והיא לא נטמאה משמע ודאי לא נטמאה, וא"כ קשה אם ברור לו דנטמאה למה שותה ואם ברור לו שלא נטמאה למה משקה, אלא בא הכתוב להורות שהספק אסורה, דהכי אמר קרא, אשה זו ספק הוא, אם נטמאה או לא, ולכן צריכה לשתות מי סוטה כדי שיתברר הדבר, ואם אינו משקה אותה אסורה, ולפי"ז יהיה באור הלשון והיא נטמאה והיא לא נטמאה ע"ד חקירת הדבר, ר"ל והיא נטמאה - קרוב לומר שנטמאה מכיון שנסתרה או עבר עליו רוח קנאה וגו' והיא לא נטמאה - אולי לא נטמאה, ומכאן אנו למדין לכל הספיקות שאסורים. ויש הרבה פרטי דינים בכלל זה, ומפני שכבר נתבארו בספרי הכללים ובפוסקים נמנענו להאריך כאן. 
@22סג) 
@11ר"ל שאין בה שני עדים אלא עד אחד ובכ"ז לא נתפשה, ר"ל שזנתה בלא אונס, נאסרה עליו ואינה שותה. ונראה דמפרש ועד אין בה מלשון ועדות אין בה וכמו דכתיב בעדים זוממין עד שקר העד וידוע דהזמה לא תתקיים אלא בשני עדים, וה"נ ועדות אין בה עדות הראויה בעלמא דהיינו שנים. ודין זה אתיא אפילו לר' יהושע בדרשה הסמוכה דמקנא לה ע"פ שנים ומשקה ע"פ שנים, אבל בטומאה נאסרת אפילו ע"פ עד אחד, ואינה שותה מגזה"כ, כמבואר. 
@22סד) 
@11נסמך על הדרשה הקודמת ועד אין בה - שני עדים אין בה אלא חד, וזה איירי בטומאה דמינה סליק והיא נטמאה, ודריש בה בטומאה עד אחד נאמן ולא בקינוי ולא בסתירה, אלא רק אם שנים מעידים עליה שנסתרה אז משקה אותה. 
@11והנה אע"פ דקיי"ל כר' יהושע, בכ"ז מבואר בגמרא שיזהר אדם לומר לאשתו אפילו בינו לבינה שלא תסתרי עם פלוני, משום דיש לחוש למ"ד דקנוי ע"פ עצמו, ואם נסתרה אחר שקינא לה בינו לבינה נאסרה עליו איסור עולם בזה"ז שאין מי סוטה, ונראה דדוקא אם אומר מפורש לשם קנוי אז אסור, אבל מותר לומר בדרך טהרה וזריזות והוראה כדי להדריכה בדרך ישרה ולהסיר מכשולים משלום הבית, ואדרבה מצוה לאדם להדריך את בני ביתו בדרך ישרה ועליו הכתוב אומר וידעת כי שלום אהלך, כמבואר ביבמות ס"ב ב' ובסנהדרין ע"ו ב'. 
@22סה) 
@11עיין מש"כ בסמוך אות ס"ז. 
@22סו) 
@11עיין מש"כ באות הבא. 
@22סז) 
@11לא נתבאר מניין לו לדרוש כן מלשון ועד אין בה, ודילמא באמת כפשוטו, ועד אין בה, עד הראוי, עד כשר, וכן בדרשות הקודמות דמרבה מלשון זה אפילו יש לה עדים במדינת הים, ואפילו עד אחד, והא כמבואר לעיל איירי פסוק זה בשני עדים, בכל אלה הדרשות לא נתבאר איפה מרומזין ענינם בלשון ועד אין בה. 
@11ואפשר לומר עפ"י הנהוג בלשון בני אדם, כי כשאומרים למשל ראובן - הוא חכם, אין מכונין בלשון זה להוציא את שמעון ואת לוי שהם אינם חכמים, אלא הוא רק תואר לראובן שהוא חכם כאחד החכמים, משא"כ כשאומרים חכם - הוא ראובן, בלשון כזה מכונין עוד ההפלגה שזולת ראובן אין עוד חכם. 
@11ולפי זה בערך הדמיון כאן אם היה הכתוב אומר ואין לה עד היה אפשר לומר שמכוין רק עדות ברורה, שני עדים, וכאן על אתר, ועד כשר וישראל בן חורין, אבל אם אמר ועד - אין בה, בא להוציא שכל שום עדות אין לה, ואפי' עד אחד, ואפילו במדינת הים, ואפי' עבד ושפחה, ודו"ק. 
@11ובהאי גוונא יש לפרש כונת הגמ' ביבמות ע' א' על הפסוק דפרשה אמור וזרע אין לה, דדרשו אין לי אלא זרע כשר, זרע פסול מניין, ת"ל וזרע אין לה - עיין עליה, ונדחקו המפרשים בכונת הדרשה, ולפי מש"כ י"ל דגם שם הכונה לדרוש מדלא כתיב ואין לה זרע, אלא וזרע אין לה, משמע כל זרע שהוא, כמבואר. 
@22סח) 
@11הלשון קצת קצר, וכצ"ל, היא כשלא נתפשה [ר"ל שלא נטמאה באונס] אסורה, הא נתפשה מותרת ויש לך אחרת וכו', והדיוק הוא מלשון והיא דמיותר הוא, דהיה אפשר לכתוב ולא נתפשה, ובאור הדבר, ר"ל בסתם אשה אמרתי לך טעם האיסור שתלוי במניעת תפישתה, אבל יש לך אחרת וכו'. 
@11וטעם הפטור באופן כזה, בתחלתה באונס וסופה ברצון, הסביר הרמב"ם בפ"א ה"ט מאס"ב שמשהתחיל לבעול באונס אין בידה שלא תרצה, מפני שיצר האדם וטבעו כופה אותה לרצות, עכ"ל. וכונתו לומר, שרצון זה ג"כ לאונס יחשב, כיון שאין בידה לכוף עוד יצרה. והמפרשים לא הראו מקור לדבריו אלה, אבל מפורשים הם בירושלמי סוטה פ"ד ה"ד בזה"ל, ההיא איתתא דאתיא לקמיה דר"י, אמרה ליה נאנסתי, אמר לה, וכי לא ערב לך בסוף, אמרה ליה, ואם יטבול אדם אצבעו בדבש ויתננה לתוך פיו ביוהכ"פ אע"פ שרע לו בתחלה שמא אינו ערב לו לבסוף, וקיבל ר"י תשובתה והכשירה, והיינו כסברת הרמב"ם דהרצון בהכרח הוא בא מטבע, ולכן אינו מבטל את האונס העקרי, וע"ע מש"כ בסמוך אות ע"א. 
@22סט) 
@11שקדשה על תנאי ולא נתקיים, וה"ק, והיא לא נתפשה, כלומר סתם אשה הנשואה בקדושין גמורים, אז כי לא נאנסה וזינתה אסורה, ויש לך אחרת שאע"פ שנבעלה תחת בעלה לרצון מותרת לבעלה, ואיזו היא, זו שקדושיה קדושי טעות. ועיין מש"כ בריש אות הקודם שיש קצת קיצור לשון בלשון דרשה זו. 
@22ע) 
@11טעם הדרשה כמש"כ למעלה ריש אות ס"ח שהוא מיתור לשון והיא. וכתבו התוס' ביבמות נ"ו ב' דעיקר הדרשה אתיא לדרשה זו לאיסור אשת כהן, והדרשה הקודמת ידעינן מסברא כפי שנתבאר, וכן הדרשה הבאה, והסמך על לשון פסוק זה אסמכתא היא. - 
@11ועיין בסוטה כ"ו א' דאע"פ שאשת כהן לעולם אסורה אפי' באונס, בכ"ז שותה מי סוטה, וכך מבואר בגמ' על הא דאיתא במשנה אשת כהן שותה, ופריך בגמ' פשיטא, ומשני מהו דתימא והיא לא נתפשה אסורה הא נתפשה מותרת, וזו הואיל ונתפשה אסורה אימא לא תשתה, קמ"ל. ולכאורה עדיין קשה פשיטא, דמאי שייכה איסורה באונס לשתיה, ונראה פירושו דהו"א כיון דצד הקודש מכהונה חשוב בה כל כך עד דגם באונס אסורה הו"א דמכיון שנסתרה כבר נפגמה ואינה ראויה עוד לכהונה, וא"כ אין תועלת בשתיתה, לכן לא תשתה, קמ"ל דשותה, ואם תמצא נקיה תשתרי לבעלה. - 
@11ודע דלא רק אשת כהן פסולה לכהונה אפי' באונס, אלא גם אשת ישראל שנאנסה פסולה לכהונה כשנתאלמנה, ובתוס' ורא"ש בסוגיא דיבמות נ"ו ב' חקרו בטעם הדבר. ולי נראה פשוט משום דבפרשה זו דמחלק בין אונס לרצון הוא רק לענין לאו לבעל, משא"כ לענין לאו דכהונה קיימא באיסור זונה באין חילוק בין אונס לרצון. 
@22עא) 
@11הנה פשטות הכונה תחלתה ברצון וסופה באונס תחלתה של ביאה וסופה של ביאה. אבל צ"ע לפי מש"כ לעיל באות ס"ח בשם הירושלמי ורמב"ם בבאור הפטור וההכשר בתחלתה באונס וסופה ברצון משום דהרצון בא בהכרח מטבע האדם, יעוי"ש, וא"כ לא יצוייר כלל תחלתה ברצון וסופה באונס, דכש"כ הוא מתחלתה באונס וסופה ברצון. 
@11ולכן נראה דהכונה תחלתה ברצון וסופה באונס היינו שיחדה עצמה עם הבועל ברצון וקודם ביאה נתחרטה ושוב נבעלה באונס, והוי הפי' תחלתה וסופה, תחלת וסוף ההסתר. 
@11ובזה ארוחנא למצוא מקור לדברי הרמ"א באה"ע סי' קע"ח ס"ג באשה שנתיחדה עם אנשים ואמרה נאנסתי, י"ל דנאמנת במיגו דאי בעי אמרה לא נבעלתי, וי"א דאבדה מיגו שלה הואיל ונתיחדה שלא כדין, ושתי הדעות הם במרדכי פ"ב דכתובות ובנויות הם כמעט עפ"י הסברא לבד, ולפי פירושנו בירושלמי מבואר מפורש פסק נדון זה, דאע"פ שבאמת נאנסה ג"כ אסורה מגזה"כ דכשנסתרה ברצון ונבעלה באונס, כמש"כ, ודו"ק. 
@22עב) 
@11ויתכן לומר דלכן הוציא הלשון ועבר מפשטיה משום דבפסוק זה יש כפל לשון העברה, ועבר עליו רוח קנאה וקנא את אשתו והיא נטמאה או עבר עליו רוח קנאה וקנא את אשתו והיא לא נטמאה, ודי היה לכתוב פעם אחת ועבר עליו רוח קנאה וקנא והיא נטמאה או לא נטמאה, ולכן דרש פעם אחת מלשון הכרזה, והיא דרשה ע"ד אסמכתא. 
@22עג) 
@11הא דהאמינה תורה עד אחד בסוטה מבואר בפסוק הקודם בדרשה ועד אין בה, ומקשה והא כתיב ונסתרה והיא נטמאה ועד אין בה, ושוב כתיב ועבר עליו רוח קנאה, אלמא דבלא קנוי ג"כ עד אחד מהימן, ומשני דהלשון ועבר משמע וכבר עבר, משום דאי ס"ד דועבר בתר סתירה וטומאה א"כ קנוי ל"ל, אלא ודאי דקאי אקודם קנוי וסתירה והוי רגלים לדבר. ומטעם זה לא שייך לומר העמד אשה על חזקתה, חזקת כשרות, ולא יהיה מהימן עד אחד, משום דרגלים לדבר מוציא מחזקת כשרות. 
@22עד) 
@11ר"ל רוח ממרום שישים עיניו על דרכי אשתו שלא תתפרץ. ונראה שכיון לזה שמובן המלה קנא בארמית הוא טהרה ונקיון וצירוף וזיקוק, וכתרגום הפסוק בשופטים י"ז ותתנהו לצורף ויהבתא לקנאה, וכן בירמיה י' ידי צורף - ידי קיני, והיינו הענין רוח טהרה. 
@22עה) 
@11פירש"י יכול אף זה כן שיראה את אשתו עוברת על דת יהודית נסתרת עם שכניה לא יקנא לה ת"ל וקנא וכו', עכ"ל. וצ"ע ל"ל למילף בכה"ג מן וקנא את אשתו אשר אמנם אפשר לפרשו גם בדרך רשות כדעת ר' ישמעאל כמו שנבאר בסמוך, הלא כבר ילפינן בפסחים קי"ג ב' שהרואה דבר ערוה בחבירו מצוה לשנאותו, שנאמר (משלי ח') יראת ה' שנאת רע, יעוי"ש. וי"ל דהתם איירי לאחר שהוכיח אותו ולא קיבל, משא"כ הכא ענין הקינוי הוא ענין תוכחה ואזהרה, ולכן אי לאו דיליף כאן מן וקנא לא הוי אמרי' שהיא בכלל אלה שמצוה לשנאותן, ודו"ק. 
@22עו) 
@11ר"ל שמתרה אותה שלא תסתתר עם פלוני, וסמך על סוף ענין הפסוק מיואל שהביא, שהתרה הקב"ה את הילק ואת החסיל שלא ישחיתו עוד את ארצו, והלשון לארצו פירושו על ארצו, כמו וישאלו אנשי המקום לאשתו (פרשה תולדות) שפירושו על אשתו. 
@22עז) 
@11ר"ל אם רואה אדם שאשתו חשודה מאחד מצוה שיקנא לה ויתרה אותה שלא תסתתר עמו, ואם לא תשמע לו ישקנה מי סוטה. ור' ישמעאל ס"ל דרשות לבעל שיקנא לה ואם אינו רוצה אינו מחויב בזה, ונראה דגם לר"י הא דרשות היא היינו שאינו מחויב לקנא לה בתורת קנוי, אבל עכ"פ חובה ומצוה על כל אדם להורות ולהדריך ולהזהיר את אשתו לילך בדרכי התורה והצניעות, וכמ"ש חז"ל ביבמות ס"ב ב' כל המדריך את אשתו ובני ביתו בדרך ישרה עליו הכתוב אומר וידעת כי שלום אהלך ופקדת נוך ולא תחטא. - 
@11והנה להלכה קי"ל כר"ע, ומ"מ נראה, דהא דלר"ע חובה אין הפי' חובה ממש, שהרי אפי' לאחר שקינא לה אפשר שימחול לה, כמו דקי"ל בעל שמחל על קנויו - מחול, וא"כ כש"כ הוא שקודם הקינוי אינו מחויב לקנאות, אלא הפי' חובה - מצוה, ונקט הלשון חובה רק כלפי שאמר ר"י רשות דלדידיה גם מצוה ליכא. ויתיישב בזה לשון הרמב"ם בפ"ד הי"ח מסוטה שכתב מצות חכמים על בני ישראל לקנאות לנשותיהן שנאמר וקנא את אשתו, עכ"ל. ותמהו עליו למה כתב בלשון מצוה ולא חובה כמ"ש ר"ע, ולפי מש"כ הנה גם לר"ע הפי' חובה - מצוה, וגם יתיישבו בפי' זה עוד כמה ענינים שהעירו המפרשים בענין זה כפי שיתבאר להמעיין בסוגיא ומפרשים. 
@22עח) 
@11המפרשים עמלו הרבה בביאור דרשה זו, ואנחנו פירשנוה בדרך פשוטה ונכונה לעיל בתחלת פ' י"ב בדרשה ואמרת אליהם לרבות ארוסה ושומרת יבם לקינוי, יעוי"ש וצרף לכאן. 
@22עט) 
@11ר"ל אע"פ שהתורה האמינתו עליה, בכ"ז מצאו חכמים לנכון למגדר מילתא ללוות אותו בדרך. ובירושלמי פ"א ה"ג מפרש טעם החשש הזה משום דמים גנובים ימתקו, כלומר דדבר האסור לו יצרו רודפו, ולא דמי לנדה שהבעל מתיחד עמה, משום דכיון דיש לה היתר לאחר זמן אין יצרו תקפו כ"כ, משא"כ זו שאין לה היתר לאחר איסורה אם תמצא טמאה. 
@22פ) 
@11ועיין בסוגיא יש בזה גירסות שונות אשר לפיהן יסתעפו שנויים בדין זה, והעתקנו כפי העולה ממסקנת הפוסקים. 
@22פא) 
@11הא דמקנין להן לפוסלן מכתובתן נתבאר לעיל ריש פסוק י"ב בדרשה איש איש. ולכאורה יש להעיר מאי ס"ד דישקו אותה, הא עיקר ענין ההשקאה הוא כדי לברר האיסור אם לאוסרה על בעלה או לא, והכא הלא כבר ב"ד אסרוה וא"כ לאיזו תכלית ישקוה עוד, וכמו דקיי"ל שאם יש עדים שנטמאה אינה שותה משום דבלא"ה נאסרת, ולכן נראה דר"ל יכול שלא תאסר עד שתשתה מי סוטה ויוברר הדבר, קמ"ל. 
@22פב) 
@11הנה באור מלת עליה הוא כמו בשבילה. ואמנם בכלל מלה זו מיותרת, דהא ידעינן שהיא בשבילה, דהיא בעלת הקרבן, ולכן דריש שבא ללמד שהבעל מחויב בכל קרבנות אשתו. ועיין מענין זה בבבלי נדרים ל"ה ב'. 
@22פג) 
@11ומבואר לפנינו כ"פ בס' ויקרא דכל מקום שנאמר בקרבנות הוא מורה לעיכובא אף בדיעבד. והנה קבענו דרשה זו כאן ולא להלן בפ' י"ח אף שבגמ' לפנינו איתא "היא" ככתוב שמה (ולא "הוא"), אך משום שיותר מסתבר להביא את הפסוק המוקדם. ובאמת בש"ס כי"מ (עי' ד"ס) הגי' "הוא" והכונה אל הכתוב שלפנינו, ועי' עוד במנחת שי כאן. 
@22פד) 
@11ר"ל שאם הפריש מעות למנחת סוטה והיה בהמעות יותר מכפי הדרוש להמנחה יביאו בהמותר מנחת נדבה. ודין מותר חטאת נתבאר לפנינו בפ' ויקרא (ה' י"ט). 
@22פה) 
@11ר"ל שמא אחת באמת לא זנתה, וא"כ אינה מודית לומר טמאה אני, וחבירתה שזנתה רואה את זו שאינה מודית מתגבר לבה שלא להודות ג"כ. ומפרש בגמרא דהא דפתח בגזה"כ וסיים בטעם וסברא, הוא משום דס"ל כמ"ד דדרשינן טעמא דקרא, וה"ק, אותה לבדה, ומה טעמא דקרא, כדי שלא יהיה לבה גס בתבירתה. - 
@11והנה בגמרא כאן אינו מובא מפורש פסוק זה שלפנינו, אלא הובא בלשון קצר, אמר קרא אותה, ופירש"י והשביע אותה הכהן (והוא פסוק י"ט). אבל נראה דט"ס הוא וצ"ל והקריב אותה הכהן, והוא הפסוק שלפנינו, כי לבד שפסוק זה מוקדם, עוד מפורש כן בתוספתא פ"א דסוטה ופ"א דנגעים, ר' יהודה אומר, יהקריב אותה הכהן, אחת הוא מקריב ואין מקריב שתים, וכ"מ בספרי והקריב אותה הכהן, מכאן אמרו אין משקין שתי סוטות כאחת, ולבד זאת אין נכון להביא ראיה על ההקרבה מהלשון שנאמר בשבועה, ואף כי הראב"ע פירש דוהקריב אותה הכהן קאי על המנחה ולא על האשה, אבל לדעתי סיפא דקרא והעמידה לפני ה' לא משמע כן, דעל המנחה לא יונח לשון העמדה רק לשון הנחה, והול"ל והניחה. ועיין בנדרים ע"ג א' הובא בענין זה הפסוק והשקה את האשה (פ' כ"ד), ופי' הר"נ והשקה משמע כמו דכתיב והשקה אותה, עכ"ל. ויותר נכון להגיה כמו שמובא לפנינו והקריב אותה הכהן. 
@11ועיין במהרש"א כתב ג"כ כמש"כ דכונת הגמרא לפסוק שלפנינו, אך מה שכתב דאין לומר דקאי על המנחה כמש"כ הראב"ע, משום דכתיב בתר הכי גבי מנחה והקריב אותה אל המזבח (פ' כ"ה) עכ"ל. הנה אי משום הא לא אריא, דהא כמו כן כתיב גם בסוטה (פ' י"ח) והעמיד הכהן את האשה לפני ה', אבל לפי מש"כ הכל מבואר. והרמב"ם פ"ד ה"ב מסוטה הביא בענין זה פסוק אחר שלא נמצא כלל כמוה בפרשה וצריך להגיה, ואין להאריך עוד. 
@11והנה בסוגיא כאן איתא עוד טעם על שאין משקין שתי סוטות כאחת, מפני שאין עושין מצות חבילות חבילות, ור"ל שכשאדם עושה שתי מצות כאחת דומה כמו שהן למשא וחבילה עליו, ורוצה להפטר מהן, ולכן מפרש בגמרא דזה אסור רק בכהן אחד אבל בשני כהנים מותר דאז אינו נראה כזאת, ונראה דלטעם שאסור להעמיד שתי סוטות כאחת משום גזה"כ ושלא יהא לבה גס בחבירתה כמבואר לפנינו, אין נ"מ בין בכהן אחד בין בשני כהנים, כמובן, דלעולם יש חשש בזה. 
@11ובזה נראה טעם הרמב"ם בפ"ד ה"ב מסוטה שסתם ולא חילק בין כהן אחד לשני כהנים, והיינו טעמא מפני שהוא הביא הראשון מגזה"כ ומפני שלא יהא לבה גס בחבירתה, וכמש"כ. ולחנם תמה עליו המג"א בסי' קמ"ז ס"ק י"א למה השמיט החילוק בין כהן אחד לשני כהנים, ולפי מש"כ בדין השמיט. 
@22פו) 
@11שכן הוא מטבע האדם כשרואה בני ביתו סביביו דעתו מתגברת עליו, ולכן לא תירא ולא תתודה, ואנו רוצים שתתודה כדי שלא ימחה שם הקודש על המים כפי שיתבאר בפרשה. וטעם דיוק דרשה זו י"ל דהוא מדלא כתיב והעמיד אתרי דכבר כתיב והקריב אותה, ולכן דריש והעמידה, אותה ולא זולתה, ועיין מש"כ השייך עוד לענין פסוק זה לקמן פרשה הבאה פ' י"ח בפ' וגלח הנזיר פתח אהל מועד. 
@22פז) 
@11דאל"ה לא יונח תואר קדושים על מים, שאין קדושה חלה על מים. 
@22פח) 
@11ובמצורע ילפינן דהוי חדשה מדכתיב שם אל כלי חרש על מים חיים, מה מים חיים שלא נעשתה בהם מלאכה אף כלי שלא נעשתה בהם מלאכה. והנה איתא במשנה כאן שהיה נותן לתוך הכלי חרס חצי לוג מים ופירשו המפרשים דשיעור זה הוי הלכה למשה מסיני, אבל בסמוך פ' י"ח בדרשה מי המרים המאררים נביא טעם מבואר ומפורש לזה. 
@22פט) 
@11ר"ל יכול שיזמין עפר מבחוץ ויכניס בהיכל ודיו בכניסתו, או להיפך שאם לא מצא שם עפר תיחוח יחפור בקרדומות, ת"ל אשר יהיה, ור"ל מדלא כתיב ומקרקע המשכן יקח, ש"מ שלא הקפיד רק שיהא מונח בקרקעית המשכן שעה אחת, הא כיצד, יש שם עפר תיחוח - הבא משם, אין שם - תן שם על הקרקעות, וחוזר ונוטלו לתוך המים. 
@22צ) 
@11ואע"פ דלענין כסוי הדם דכתיב (פ' אחרי) וכסהו בעפר קיי"ל דמכסין גם באפר, מבואר בגמרא דהתם באמת הלכה מקובלת עוקרת את המקרא, ולכן היכי דמקובל מקובל, והיכי דלא מקובל אוקמינן על עיקר משמעות הלשון עפר ולא אפר, משא"כ רקבובית ירק דנקרא עפר. 
@22צא) 
@11ר"ל נותן בה כל כך עפר עד שיהא נראה על פני המים. 
@22צב) 
@11עיין מש"כ בפ' בחקתי בענין ערכין בפסוק והעמידו הכהן. ועיין לקמן פ' כ"ט דגם אם היה הוא חיגר אינו משקה אותה. 
@22צג) 
@11ר"ל דקשה ליה כיון דכבר כתיב והעמידה לפני ה' למה שוב כתב עוד הפעם כאן שיעמיד אח"כ וכי יושבת היתה בנתיים, ומשני דבא לאשמעינן דמה שפורע ראשה בהעמדה זו הוא מעין כונת העמידה הקודמת, דכמו דהעמידה דשם היתה כדי לבזותה ששם הסירו מעליה את עדיה וחליתה ובגדיה הנאים, כך היתה תכלית פריעת הראש ג"כ כדי לבזותה וכפי שיתבאר עוד, ומפרשי הירושלמי פרשו בענין אחר. 
@22צד) 
@11הוא הפתח שבו דרך כניסה ויציאה לכל באי העזרה, ולכן הוא המקום היותר גלוי ומפורסם. וי"ל בטעם קביעות מקום זה ע"פ מ"ש בסוגיא ט' א' שהיו עושין לה כמה דברים מדה כנגד מדה כמו שנהגה בזנותה, ואמרו היא עשתה בסתר המקום פרסמה בגלוי שנאמר (משלי כ"ו) תכסה שנאה במשאון תגלה רעתו בקהל, ולכן גם זה היתה ממדה זו לפרסמה במקום גלוי ומפורסם. ובאמת צ"ע לכאורה למה לא הביאו בגמרא לסמך על ענין הפרסום מפרט זה שהיו מעמידין אותה במקום גלוי ופרסום, ואולי באמת זו היא כונת הגמרא בפי' הפ' תגלה רעתו בקהל בנוגע לענין סוטה, ולא פירשו מה הוא ענין הגילוי, וסמכו על דרשה זו שהיו מעמידין אותה במקום גלוי, ועיין במ"ר פרשה זו ריש פרשה ט' עוד רמז אחד בענין הפרסום והובא בחא"ג שם בשם ילקוט, ואין להאריך. 
@22צה) 
@11נראה דמפרשי ופרע מלשון סתירה והירוס וניוול, וכמו כי פרעה אהרן לשמצה (פ' תשא), בפרוע פרעות בישראל (שוכטים ה'), ובאו להוציא מפי' ר' ישמעאל בדרשה הבאה דהפי' ופרע הוא מלשון גלוי, יעו"ש. וס"ל דסתירת השערות באשה נקרא הירוס וניוול, יען כי ההיפך מזה היינו קליעת השערות באשה נקרא בנין ויופי וכמ"ש בברכות ס"א א' מלמד שקלעה הקב"ה לחוה והביאה לאדם, ומבואר במ"ר בראשית שעשה כן כדי להביאה לאדה"ר כשהיא מקושטה, ועיקר הכונה שצריך לנוולה כאן מדה כנגד מדה מפני שהיא קשטה עצמה לעבירה, וכיון שכן ממילא מבואר דלא רק את שערה פורעין כי גם את גופה וכמ"ש בגמרא שמסירין מעליה בגדיה הנאים ומכסין אותה בבגדים מכוערים, ומה שתפס דוקא פריעת הראש הוא משום דעיקר חנה של אשה בשערותיה וכמו דקיימא לן שער באשה ערוה. וסמך זה על יתור לשון האשה דדי היה לכתוב ופרע את ראשה, וע"ע בדרשה הבאה. 
@22צו) 
@11באור דרשה זו, דר' ישמעאל אינו מפרש כחכמים בדרשה הקודמת דפי' ופרע הוא מלשון סתירה והירוס, כמש"כ שם, אלא שהוא מלשון גילוי, והוא מלשון חז"ל בתלמוד, כמו במו"ק כ"ד א' פריעת הראש בשבת באבל רשות, כלומר שרשאי לגלות שפמו וזקנו שהיו מכוסים בימי אבלו בחול, ובקדושין ע"ב א' שהיו פורעין עצמן וכו', פי' מגלין עצמן, ובחולין י"ט ב' שחיטה מפורעת, ושם נ' ב' היכא דפרעי טבחי, וזה הוא פירוש פריעת המילה, פי' גלוי העטרה, וה"נ כן, ולכן ס"ל דא"צ להרס ולסתור שערה אלא רק לגלותם מהכסוי אשר עליהן, וכונת תכלית גלוי זה להורות לה שיצאה מכלל הנשים הצנועות המכסות ראשיהן אלא אשה פרוצה היא, וממילא מבואר שמנהג בנות ישראל לכסות ראשיהן. 
@11וטעם הראיה מתמר שהביא כאן, הוא משום דמפרש אפר מלשון כובע הראש כמו ויתחפש באפר על עיניו, ויסר את האפר מעל עיניו (מ"א כ', ל"ח, מ"א), שפירושו כיסוי העינים, וזה הוא מפני כי הבתולות נוהגות לילך בגילוי הראש ומכיון שנאנסה כסתה ראשה, ובכ"ז הוא רק זכר לדבר, מפני שלפי פשטות המובן הוי פירוש הענין שנתנה אפר כירה על ראשה לאות צער ודאגה. 
@11וזכר לדבר יש להביא מפסוק זה דתמר לענין שחקרו האחרונים אם בתולה שנבעלה בזנות אסורה בגלוי הראש או לא [ע' באה"ע סי' כ"ח ס"ב ובפ"ת שם], והנה לפי המשך הראיה שמביא כאן מתמר שכסתה ראשה והיא הלא נבעלה לאמנון בזנות, א"כ הלא מבואר איסור גלוי הראש גם באופן כזה. 
@22צז) 
@11אולי תודה ולא יצטרך למחוק שם הקודש על המים כמבואר בהמשך הפרשה, וכמה ענינים עושים לתכלית זה כמבואר בגמרא ובפרשה זו. 
@22צח) 
@11ורמב"ם פ"ב ה"ג מסוטה הוסיף עוד דאפילו גידמת בכף אחת אינה שותה, מדכתיב כפיה, אבל הירושלמי כפי הנראה חולק על כל דין זה, שכן כתב בפ"ג ה"א מסוטה לענין תנופת המנחה שבפסוק כ"ה, שאם היתה גידמת שני כהנים מניפין על ידיה, וס"ל דהא דכתיב ונתן על כפיה לא בעינן קרא כדכתיב, וע' בתוס' סוטה י"ט א', ובאמת קשה לי לשיטת הבבלי מאי שנא דין סוטה מדין נזיר לענין זה, שהרי גם בנזיר כתיב ונתן על כפי הנזיר, ומפורש דרשינן בנזיר מ"ו ב' זאת תורת הנזיר בין שיש לו כפים בין שאין לו, וגם כאן כתיב זאת תורת הקנאות, וצ"ע. 
@22צט) 
@11סמך על המבואר בדרשה הסמוכה שצריך שיתן דבר מר לתוך המים, על זה אמר כאן דכשהם ביד הכהן אז יתן בהם דבר מר, באופן שבשעת האמירה כבר יהיו מרים ולא שיתן קודם השתיה. 
@22ק) 
@11והוי לפי"ז פי' מי המרים - מי של דברים המרים, ובספרי יש עוד דרשה שנקראו מרים ע"ש סופן שממררין את הגוף, ויהיה לפי"ז פי' מי המרים כמו מים המרים, ובאה המלה סמוכה במקום נפרדת, ועיין בתוי"ט סוף מס' תמיד, וצ"ע, ואין כאן המקום להאריך בזה. 
@22קא) 
@11ר"ל יכול מראה מים צלולים ת"ל ארד, שהוא שחור, דכן הוא באור מלה זו בלשון ערבי, ומפרש מלה המאררים בחילוף אות ד' ברי"ש, מפני שאותיות אלו מתחלפות בכ"מ, כמו דדנים - רדנים (בראשית י' ודה"א א'), ריפת ודיפת (שם ושם), חמדן וחמרן (בראשית ל"ו, ודה"א א'), דעואל - רעואל, דאה וראה (פ' שמיני וראה), וידא וירא (תהלים י"ח, ש"ב כ"ב), ובכריתות ז' ב' דריש עה"פ את ה' הוא מגדף, כאדם האומר לחבירו גרפת הקערה, ופירש"י דדריש בחילוף ד' ברי"ש, וה"נ כן, והמפרשים הגיהו כאן דצ"ל ארר ברי"ש, ואין כל פירוש לזה, וכמש"כ מבואר. 
@22קב) 
@11שבו ניכר צלולית המים ושחרורית העפר, וזה הוא הטעם למ"ד במשנה סוטה ט"ו ב' שהיה נותן לכלי חצי לוג מים, וכתבו המפרשים ששיעור זה הוי הלמ"מ בלא טעם וסברא, ותמיהני שלא העירו שבירושלמי כאן מפורש טעם שיעור זה עפ"י משמעות הכתוב, וא"צ לומר שהוא סתם הלמ"מ. 
@22קג) 
@11ר"ל בהבועל, וביחד הוו תצ"ו, כמנין המאררים, וכפי הנראה רמז להמבואר במשנה סוטה כ"ז ב' כשם שהמים בודקין אותה כך בודקין אותו, והיינו שאותן המאורעות שתקרינה לה תקרינה גם להבועל, וכפי שיתבאר להלן פ' כ"ד. 
@22קד) 
@11הרבותא בזה דלא נילף משבועת העדים, דאע"פ דכתיב שם ושמעה קול אלה (פ' ויקרא), ובכ"ז חייב אף בנשבע מפי עצמו, וכן בשבועת בטוי (שם), והו"א דגם הכא כן, לכן חזר וכפל שם הכהן, דמיותר הוא, להורות שהשבועה תהיה דוקא ע"י הכהן. 
@22קה) 
@11נראה פשוט דמדייק משום דאחרי שאמר והשביע אותה הכהן הול"ל ואמר אליה או לאמר, או דהול"ל והשביע הכהן את האשה ואמר אליה, דכן היה הלשון דבוק ופשוט, ולכן דריש שצריך שיאמר לה בלשון שמבינה. ונראה שסמך בזה על הלשון אל האשה עפ"י המבואר ביומא ד' ב' ויקרא אל משה משה שמע וכל ישראל לא שמעו, משום דהלשון אל משה מורה שייחד הדבור אליו ביחוד, והכא דכתיב אל האשה צריך לייחד הדבור אליה, כדי שתתבונן ותתודה ולא יצטרך למחוק שם הקודש על המים, שזהו תכלית אריכות הדבור אליה כפי שנתבאר בהמשך הפרשה, וכיון שכן, מבואר שצריכה להבין דבריו, דבלא זה אין שום תועלת באמירתו. - 
@11והנה בגמ' מסמיך דרשה זו על הפסוק ואמר הכהן אל האשה (פ' כ"א), וכתב רש"י דצריך לגרוס ואמר אל האשה [הוא פסוק שלפנינו], והנה באמת כן הוא בספרי סמוכה דרשה זו על פסוק זה, והתוי"ט האריך בזה להסביר גי' רש"י, והנה אנחנו ביארנו ישרת גירסא זו. ואמנם לבד זה תימא שלא העירו דהפסוק ואמר הכהן אל האשה איצטריך לדרשה אחרת שלא יאמר לה ע"י שליח, כמבואר בירושלמי סוטה פ"ז ה"א, ושם בהכרח צריך לגרוס אותו הפסוק כמו שנבאר שם, וא"כ אייתר פסוק זה שלפנינו להא דאומרים לה בכל לשון שהיא שומעת, ודו"ק. 
@22קו) 
@11היינו חרשת, ולא מצאתי דרשה זו בבבלי ובירושלמי וספרי, ורק בירושלמי סוטה פ"א ה"א איתא, החרשת אין אתה יכול להשקותה דכתיב ואמרה האשה אמן אמן [ויובא בסמוך], ואינו מבואר הראיה בזה, אם לא דנאמר דחרשת היינו כזה שאינה שומעת ואינה מדברת, אבל באמת גם חרשת שאינה שומעת לבד ג"כ אינה שותה, דא"א לה לשמוע השבועה והאלות מהכהן, ולכן נראה שהרמב"ם סמך דין זה על לשון הפסוק הזה מדעת עצמו, כאשר כן דרכו בחבורו בכ"מ להסמיך מעצמו דין ידוע על לשון ברור שבאותו ענין שבתורה, כמו שביארנו כ"פ בחבורנו [עיין פ' שמיני י' ו']. 
@22קז) 
@11כדי שלא יצטרכו לטלטל ספר תורה לכתוב ממנו אותה הפרשה. 
@22קח) 
@11נראה דמכוין ואת כי שטית, כי הלשון אם שכב לא כתיב כלל, וקרי להפסוק ואת כי שטית בלשון אם שכב להיותו היפך הלשון ואם לא שכב, ומיושב בזה קושית התוס'. וגם נראה לקיים עפ"י זה גירסת רש"י בריש דף ל"ח א' וז"ל, אם שכב ואת כי שטית, עכ"ל, והמגיהים מחקו דברים אלו. ולפי מש"כ מפרש רש"י שכונת הגמ' שמביא הלשון אם שכב לפסוק ואת כי שטית, ודו"ק. 
@22קט) 
@11משום דהלשון והשביע הכהן וכן ואמרה האשה אינם מנוסח כתיבת הפרשה, רק צווי לכהן וקבלת האשה את האלות, וע"ע בסוגיא מענין זה. 
@22קי) 
@11הנה כאן הוי ענין הפתיחה לזכות כדי לעוררה שתתודה ולא תשתה ולא יצטרך למחוק שם הקודש על המים כמבואר בפרשה, ומפרש בגמרא שאומרים לה, בתי, הרבה יין עושה, הרבה שחוק עושה, הרבה ילדות עושה, הרבה שכנים הרעים עושים [ור"ל יש לך התנצלות כשחטאת], ועוד דברים נכוחים כאלה. אבל בשאר דיני נפשות הוי הפתיחה בענין אחר, שפותחין להנדון בזכות ואומרים לו אם לא עשית דבר זה שהעידו עליך אל תירא מדבריהם, והוא כדי שלא יפול רוחו בו וימצא און לו לענות צדקתו אם ישנה בו. 
@22קיא) 
@11נראה בכונת הקושיא חנקי מבעי ליה, דאין ר"ל שיכתוב ואם שכב חנקי, דהיינו שתחנק, אלא ר"ל דהול"ל דבר והיפוכו מהנקי, דהיינו שאם נטמאה תענש בנפילת ירך וכו', והכונה כמו שהיה אומר והא הול"ל ואם שכב איש אותך לא תנקי, ותפס לשון קצר חנקי מבע"ל, מפני שהוא לשון קללה ונופל על לשון הנקי. ומשני א"ר תנחום הנקי כתיב, ופירש"י הנקי כתיב בלא יו"ד למדרשיה כמקראו לשבועה ראשונה אם לא שכב תהא נקיה, ובמסורה נמי מדריש אשבועה קמייתא למשדיה אקרא דבתריה ולמימר חנקי ואת כי שטית, כלומר אם שטית תתחנקי, עכ"ל. 
@11ובערוך פי' וז"ל, הנקי כתיב, פי' הנקי רוחך מגופך וישאר הגוף נקי בלא נפש, וכיון שיש לדרשו לרעה הרי בפסוק עצמו כתיב קללה ואינה קללה הבאה מחמת ברכה, פי' אחר, והכי משמע ליה לר"מ דבעינן תנאי כפול אם לא שכב איש אותך ואם לא שטית טומאה תחת אישך הנקי, ומשמע הנקי עם פסוק שלאחריו והכי הוא הנקי ואת כי שטית תחת אישך וכי נטמאת, ושקול הוא במקראות שאין להם הכרע. ופי' הנקי כמו ונקתה לארץ תשב (ישעיה ג'), וכן נקיון שנים (עמוס ד'), וכן בלשון חז"ל (ב"ק מ"א א') יצא פלוני נקי מנכסיו, עכ"ל, ועיין בחידושי אבן מיג"ש לקדושין שכתב וז"ל, ורבינו הגדול ז"ל [הוא הרי"ף] פי' הנקי גופך מנפשך שיצא רוחך ויהיה גופך נקי ממנו כמה דאת אמר יצא פלוני נקי מנכסיו וכו', עכ"ל, והנה כמה טרודים ויגעים הדברים נראה לכל מעיין. 
@11ולי נראה הבאור עפ"י מה שביארנו כ"פ בחבורנו שדרך חז"ל לדרוש אות ה' כמו אות ח' ולהיפך, מפני שהם ממוצא אחד, וכל האותיות שהם ממוצא אחד מתחלפין, כנודע, וכך דרך חז"ל בכ"מ בגמ' בבלי וירושלמי, כמו בברכות ל' ב' בהדרת קודש אל תקרא בהדרת אלא בחרדת, ושם ל"ה א' קודש הלולים דרשו קודש חלולים, ובשבת ל"ב ב' אל תקרא בהלה אלא בחלה, ושם נ"ה ב' עה"פ פחז כמים, הח' דפחז כמו ה', ושם ק"ה א' דרשו ה' דהמון גוים כמו ח', ובעירובין י"ט א' דרשו גיהנם - גי שיורדין לה על עסקי חנם - עריות [עיי"ש במהרש"א והמפרשים לא בארו מאומה], ובפסחים פ"ט א' דרשו מהיות משה - מחיותיה דשה, ובריש מו"ק ב' א' משקין בית השלחין מפרש בגמרא בית השלחין לישנא דצחותא היא, דכתיב ואתה עיף ויגע ומתרגמינן ואת משלהי, ופירש"י ה' מתחלף בח', ובמנחות נ"ג א' מצה תהיה - תחיה, ובכריתות י"א א' וממאי דהאי נחרפת לישנא דשנויי הוא דכתיב וחשטח עליו הריפות, ובירושלמי פאה פ"א ה"א דרשו הפסוק כבד את ה' מהונך - מחונך, ובירושלמי שבת פ"ז ה"ב סימן לל"ט מלאכות אל"ה הדברים, א' - חד, ל' - תלתין, ח' - תמניא, הרי ל"ט, וסיימו שם לא מתמנעו רבנן לדרוש בין ה' לח'. 
@11ואף הכא אפשר לפרש הכונה דאף אמנם הו"ל לכתוב חנקי, אך מכיון דכתיב הנקי אפשר גם לפרש חנקי בחילוף הה' לח', ועפ"י באור הראשונים כמש"כ, ואין להאריך עוד. 
@11ודע דבעיקר הדבר דמפרש שאין בענין פרשה זו תנאי כפול צריך באור, דהא לכאורה כופל התנאי בזה כמו שאמר אם לא שכב ואם לא שטית הנקי, ושוב כתיב ואת כי שטית וכי נטמאת והשביע הכהן את האשה בשבועת האלה ואמר יתן ה' אותך לאלה וגו', הרי זה תנאי כפול. אך הענין הוא דכל שקלא וטריא זו אתיא אליבא דמ"ד בסוגיא דסוטה י"ח א' דשתי שבועות יש בענין זה. אחת שבועה שיש עמה אלה, ואחת שבועה שאין עמה אלה [ע"ל פ' כ"א], ר"ל שבועה על האשה שתגיד האמת ושבועה על הקללה [האלה] שתבא עליה אם הגידה שקר, אבל בשבועה ראשונה (פסוק זה) לא פירש קללה אלא מכלל ברכה, ולכן חכמים דס"ל דשבועה אחת בשני הפסוקים באמת יש בזה תנאי כפול, וקיצור דברים אלו באו ברש"י בסוגיין. - 
@11והנה כן קיי"ל כר' מאיר דבעינן תנאי כפול ולא אמרינן מכלל לאו אתה שומע הן. ואמנם מבואר בשבועות ל"ו ב' דזה סבירא ליה לר"מ רק במילתא דממונא אבל במילתא דאיסורא ס"ל גם הוא דמכלל לאו אתה שומע הן, ושאני סוטה דאיסורא דיש בו ממונא הוא, והוא גביית כתובתה. ונ"ל טעם החילוק בזה בין איסורא לממונא משום דאע"פ שע"פ הסברא צריך להבין ולשמוע מכלל לאו הן ומכלל הן לאו, אך לא כל אדם ראוי להבין דבר מתוך דבר, דזה הוא מכח בינה יתירא, כנודע, ולכן בדיני ממונות שצריך להוציא ממון מהמוחזק ע"פ הסברא דמכלל לאו אתה שומע הן, ולפיכך אפשר להמוחזק לומר לא הבנתי דבר מתוך דבר, אבל במילתא דאיסורא לא שמעינן ליה, רק קיימין אסברא דמכלל לאו שומעין הן, וזה הוא מעין מ"ש אין הולכין בממון אחר הרוב כפי שיתבאר למעיין, ויש לפלפל הרבה בזה. 
@22קיב) 
@11עיין מה שכתבנו בענין זה לעיל בפסוק י"ג בדרשה והיא לא נתפשה הא נתפשה מותרת, ושם נתבאר דין זה. 
@22קיג) 
@11בספרי מרבה זאת מן מבלעדי אישך, ונראה עיקר כגירסת הירושלמי, שהרי כן אמרינן בבבלי סוטה כ"ו א' אשת סריס שותה פשיטא, מהו דתימא מבלעדי אישך אמר רחמנא והאי לאו בר הכי הוא, קמ"ל. הרי מפורש דהלשון מבלעדי אישך ממעט אשת סריס, וא"כ לגירסת הספרי היא ראיה לסתור, אבל מוכי נטמאת שפיר מרבינן אשת סריס, דעכ"פ טומאה יש כאן, והרבותא והחידוש הוא משום דלא קדמה שכיבת בעל לשכיבת בועל, דזה תנאי ועיקר גדול, כמבואר בסמוך, וקמ"ל דכיון דלא כתיב שכבתך לזרע, ש"מ דגם שכיבה שאינה ראויה להולד נקראת שכיבה וכמש"כ בסמוך אות קט"ו. וסריס דאיירי כאן הוא סריס חמה או מי ששתה כוס עקרין, אבל סריס אדם אסור לקיימה משום לא יבא פצוע דכה בקהל ה', ודרשינן לעיל בפ' י"ב כי תשטה אשתו בראויה לאישות הכתוב מדבר, יעו"ש. 
@22קיד) 
@11דבכל אופן נטמאת, ודריש כן מיתור לשון זה, וע' באות הסמוך. 
@22קטו) 
@11דבכ"מ דכתיב שכיבה בלא תוספת שם זרע משמע אפילו שכיבה כזו שאינה ראויה להזריע, ולכן כתיב בשכיבת בהמה (פ' אחרי) ובכל בהמה לא תתן שכבתך ולא כתיב לזרע, משום דבהמה אינה מתעברת מן האדם, אבל באדם כתיב שם ואל אשת עמיתך לא תתן שכבתך לזרע. 
@22קטז) 
@11דכן משמע הלשון מבלעדי אישך שבעלה נתן בה את שכבתו קודם לסתירה זו. ובירושלמי סוטה פ"א ה"ג מביא ראיה דהלשון מבלעדי מורה על קדימה מפ' דפ' פינחס מלבד עולת הבוקר, דשם עולת בוקר קודמת לשאר קרבנות. ונ"מ בדין זה אם קינא ארוס לארוסתו אינה שותה משום דלא קדמה בה שכיבת הבעל, אלא נאסרת ומפסדת כתובתה, כמש"כ לעיל בריש פסוק י"ב בדרשה ואמרת אליהם, ואע"פ דלקמן פסוק כ"א ממעטינן שארוסה אינו שותה מפסוק אשר תשתה אשה תחת אישה, אך אצטריך זה הפסוק לענין נשואה שנסתרה קודם שנבעלה לבעלה, דתחת אישך יש בזה וקדימת שכיבת בעל לבועל ליכא בזה, וגם אצטריך הפסוק תחת אישה לענין ארוסה שבא עליה ארוס בבית אביה בזנות, דקדימת שכיבת בעל יש בזה ותחת אישך אין בזה. 
@22קיז) 
@11בפ' י"ט ובפ' כ"א, וס"ל דב' שבועות מיוחדות הן. 
@22קיח) 
@11ר"ל שבועה על האשה שתגיד האמת ושבועה על הקללה [האלה] שתבא עליה אם הגידה שקר, וכדמפרש. ועיין משכ"ל אות קי"א. 
@22קיט) 
@11נראה פשוט דמדייק מיתור לשון לאשה, דאחרי שאמר והשביע הכהן את האשה היה די לכתוב כאן ואמר אליה, ומדחזר להזכיר שם הכהן ושם האשה דריש שהמשך האמירה צריכה להיות ישר מהכהן להאשה, לא ע"י אמצעי, דהיינו מתורגמן. 
@11וטעם הדבר שלא יאמר ע"י מתורגמן נראה משום דכיון דעיקר תכלית אריכות הדבור אליה הוא להשתדל עליה שתודה ולא יצטרך למחוק שם הקודש על המים כמבואר בפרשה, והנה הכהן בעצמו בודאי ראוי הוא למלא משלחתו ויש לקוות לבא ע"י דבורו לתכלית המבוקש שתודה, משא"כ אם ישלח דבריו ע"י שליח מאן דהוא, מי יודע אם ראוי ומוכשר הוא למלא משלחתו ותעודתו. 
@11וכעין סברא זו כתבנו במק"א (פ' תצוה) בטעם הדבר שמשונה משרתו של כהן משוח מלחמה משארי משרות שבישראל שאינו מנחיל משרתו לבניו אחריו כמבואר ביומא ע"ב ב', וכתבנו משום דמתעודת כהן משוח מלחמה שיהיה חכם ובעל לשון צח שיוכל לפעול בדבריו על העם בשעת מלחמה, וא"א להנחיל משרה כזו לבניו ע"פ חזקת אבות בלבד, משום דאולי אינם ראויים לכשרון זה כפי הצורך, יעו"ש. 
@22קכ) 
@11שלא יאמרו שלא עשה כסדר ואין פורעניות זו באה ע"י המים. ובירושלמי פ"א ה"ז דסוטה בא ענין זה בשינוי לשון. ועיין בסוטה כ"ח א' לחד מ"ד יליף מפסוק לצבות בטן ולנפל ירך דכשם שהמים בודקין אותה כך בודקין אותו [שאם נטמאה יארעו אותן מאורעות גם להבועל], משום דקשה ליה הא כבר כתיב וצבתה בטנה ונפלה ירכה, הרי בטנה ויריכה של נבעלת אמור, הא מה אני מקיים לצבות בטן ולנפל ירך בטנו וירכו של בועל, ואף דכאן מצריך הגמרא להא דמודע לה כהן, כמבואר לפנינו, י"ל דתרתי ש"מ, משום דמשום זה לבד הו"ל לכתוב בטנה וירכה, יעו"ש. אמנם לדידן כולא קרא אתא לדרשה שלפנינו, והא דהמים בודקין אותו ילפינן בסמוך פסוק כ"ד בדרשה ובאו, יעו"ש. ולכן השמטנו כאן דרשה זו. 
@22קכא) 
@11ואע"פ דבעלמא קיי"ל הגדה מתוך הכתב נקרא הגדה, וא"כ אפשר לה לכתוב מה שצריך לה להגיד, י"ל ע"פ מש"כ התוס' בגיטין ע"א א' דהיכי דכתיב אמירה בעינן בפה יעו"ש. 
@22קכב) 
@11עיין מש"כ לעיל בפסוק י"ט בדרשה ואמר אל האשה. 
@22קכג) 
@11ולכן אם השביע אחד לחבירו שאמר לו אני משביעך שתעשה או לא תעשה דבר פלוני ואמר אמן, הוי כנשבע מעצמו, וטעם הראיה מסוטה משום דכתיב מקודם והשביע הכהן את האשה ולא מצינו בפרשה שהאשה נשבעת רק שעונה אמן על דבריו, הרי דענית אמן הוי כנשבע מעצמו. ועיין שבועות ל"ו א' בא דין זה בשם ר' יוסי ב"ר חנינא בלשון אחר קצת. ובריש פרשה נצבים נביא עוד דרשה לענין זה. - 
@11ודע דיש להעיר במשנה סוטה כ' א', שאם יש לה זכות תולה לה ב' וג' שנים אע"פ שנטמאה, ולא מיענשה לאלתר, והא אמרי' בשבועות ל"ט א' בענין חומר שבועת שקר, שכל עבירות שבתורה אם יש לו זכות תולין לו ב' וג' דורות, אבל בשבועת שקר נפרעין ממנו לאלתר, ולפי"ז קשה דהא בסוטה לבד חטאה מטומאתה הלא עוד נשבעה לשקר כמבואר בסמוך, על מה היא אומרת אמן אמן, אמן שלא שטיתי, אמן שלא נטמאתי, וא"כ אמאי תולה לה זכות. 
@11ואולי י"ל דלענין זה אינו דומה קבלת שבועה ע"י ענית אמן לשבועה ממש, וכמו דקי"ל שאין חייבת קרבן שבועה על שבועה זו, וא"כ ע"כ אין בקבלת שבועה זו חומר שבועה דעלמא, ועדיין צ"ע. 
@22קכד) 
@11זה הוא כדמפרש בסמוך אמן שלא נטמאתי, הוא אמן על השבועה, ואם נטמאתי יבאו בי, הוא אמן על האלה, שאמר לה הכהן ואת כי נטמאת ובאו בך וגו'. 
@22קכה) 
@11ואם תזנה להבא יארעו לה אותן המאורעות הבאות מכח המים המרים, ובגמ' איתא עוד אמן שלא שטיתי שומרת יבם, וזהו רק למ"ד שומרת יבם שזנתה אסורה ליבם, אבל אנו קי"ל שמותר וא"כ אינו משביעה בגלגול אם לא זינתה כשהיתה שומרת יבם, וע"ל בפ' כ"ט בדרשה תחת אישה, ולכן השמטנו פרט זה. 
@22קכו) 
@11ואע"פ דאפשר לפרש סדר זה רק לכתחלה ולא לעכובא, מפרש בירושלמי סוטה פ"א ה"א דכיון דכתיב בסוף הענין זאת תורת וכל מקום שנאמר תורת מעכב אף בדיעבד. 
@22קכז) 
@11אלות ממש הוא הלשון יתן ה' אותך ובאו המים המאררים האלה במעיך וגו', ואלות הבאות מחמת ברכות הוא הלשון הנקי ממי המרים, ועיין באות הבא. 
@22קכח) 
@11ר"ל שלא יכתוב נוסח הקללות שבמשנה תורה וגם לא נוסח הפרשה מהמצות המוטלות על הכהן, ולא קשה מה דה' דהאלות מרבה וה' דהאלה ממעט, משום דכיון דה' דהאלות כתיב גבי רבויא דהאלות קאי אוכתב לכן מרבה, וה' דהאלה דכתיב גבי מעוטא, דאלה מעוט הוא, לכן ממעטינן ביה, כך מפרש בגמ'. ובזה נראה לי דניחא קושית התוס' שהקשו דהכא מבואר דר"מ דריש ה' דהאלות לרבות, ובפ"ק דהוריות ה' א' אמרי' דר"מ לא דריש קהל הקהל, יעוי"ש. אבל לפי המבואר דה' דהאלות כתיב גבי רבויא, לכן דרשו ומרבה, משא"כ ה' דהקהל אינו כתיב גבי רבויא, לכן לא דרשו לרבות, ודו"ק. 
@22קכט) 
@11כגון אם כתב מקודם בטנך צבה וירכך נופלת וכדומה, משום דהלשון האלה מורה כמו שהן סדורות בפרשה. 
@22קכט*) 
@11כונת הלשון מה ת"ל הוא פשוט דכיון דכל עניני הפרשה והמעשים בכהן איירי א"כ למה כאן בכתיבה פרט הפעולה בכהן, ומשני דהו"א דנילף מן וכתב גבי גט, דאע"פ דמוסב על הבעל, כהמשך לשון הכתוב כי יקח איש וגו' וכתב ובכ"ז קי"ל דכשרה הכתיבה גם בשליחות הבעל והו"א דה"נ כן, היינו דאפי' זר כשר לכתוב קמ"ל. ובטעם הדבר דלא שוה זה לגיטין נראה פשוט משום דהתם בהכרח להכשיר בשליח, יען דדין זה כללי לכל המון העם, ולאו כ"ע גמירי לכתוב בעצמם, משא"כ הכא בכהן איירי בכהן העובד עבודת הקודש, ולא יתכן שלא יכול לכתוב בעצמו, ואם גם יקרה כהן כזה במקדש לא יקבעו אותו לענין זה, אלא את זה שיכול לכתוב. 
@11ודע כי ברמב"ם פ"ד ה"ט מסוטה כתב דאפי' כהן קטן פסול לכתוב שנאמר וכתב הכהן ולא מצאתי דרשה זו. ואולי משום דוכתב הכהן משמע כהן העובד עבודה וקטן פסול לעבודה (חולין כ"ד ב'), ומשום דדמי מגילת סוטה לס"ת בזה דכתיבת קטן פסולה בה, וצ"ע. 
@22קל) 
@11פירושו קלף מעובד כהוגן, משא"כ הני. 
@22קלא) 
@11ר"ל אם כתבה בלא שרטוט כמו שכותבין מכתב, כיון דכתיב בספר, והלכה למשה מסיני שהספרים צריכים שירטוט, ואע"פ דבלא"ה אסור לכתוב שום פסוק בלא שירטוט [עיין גיטין ו' ב'], י"ל דאי משום זה אינה נפסלת, קמ"ל. 
@22קלב) 
@11ועיין בתוס' כאן ובגיטין כ' ב' דבשני ספרים היינו בשתי חתיכות קלף, אבל בקלף אחד בשני עמודים נקרא ספר אחד, והכריחו זה מסוגיית הגמ', אבל הרמב"ם כתב סתם. - 
@11ומה שכתבו התוס' כאן בפשיטות דאם כתב על שני דפין ותפרן יחד פסול משום ספר אחד, לדעתי יש להעיר בזה ממ"ש בגיטין ס' א' תורה מגילה מגילה נתנה, ואע"פ דכתיב (פ' וילך) לקח את ספר התורה הזה [כלומר משמע ספר אחד], התם לבתר דאדבוק, ופירש"י כשנגמרו כל הפרשיות חברן בגידין ותפרן, עכ"ל. ואע"פ די"ל דשאני התם דא"א באופן אחר, אך מ"מ פשטות הענין מורה דבדבוק ותפירה נקרא ספר א'. 
@22קלג) 
@11שהוא מעשן של שמנים או של זפת ושעוה, ועיין בתוי"ט פ"ב מ"ב דמגילה מפרטי סדר עשייתו. 
@22קלד) 
@11ר"ל אותן המאורעות שיארעו לה, נפילת ירך וכו' יארעו גם את הבועל, ומפרש בגמ' דדריש מו' יתירא, ונראה דרק סימן לדבר נתנו חז"ל הווי"ן היתירים, ועיקר הלמוד הוא מכפל לשון בפ' ובאו המים במעיך לצבות בטן ולנפיל ירך, אחרי דבפסוק הקודם כתיב בתת ה' את ירכך נופלת ואת בטנך צבה, וא"כ למה חזר עוד פעם את הדבר, וגם למה לא אמר בלשון נוכח כמו בפסוק הקודם, ולכן דרשו דקאי על הבועל, ויתפרש הלשון ובאו המים במעיך לצבות בטן של בועל ולנפיל ירך של בועל, ועיין לעיל בפסוק כ"א אות ק"כ הבאנו עוד דרשה לענין זה. 
@22קלה) 
@11הבעלים שבכאן היא האשה השותה, ואע"פ דכל תנופה בבעלים היא ולא היה צריך לשאול מניין זה בסוטה, אך איצטריך מפני דקי"ל דבכלל כל תנופות קדשים נוהגות באנשים ולא בנשים חוץ ממנחת סוטה, כמבואר לפנינו בפ' צו (ז'), ועל זה פריך מניין זה שמנחת סוטה משונה משארי מנחות לענין זה, ועיין בפרשה הבאה פ' י"ט לענין מנחת נזירה דילפינן מסוטה. 
@22קלו) 
@11אין הטעם מפני שמטמאה את המנחה, דהא חרבה היתה דכתיב לא יצוק עליה שמן, וחרבה לא הוכשרה לקבל טומאה, כמבואר לפנינו בפ' שמיני, אלא מפני שנדה אסורה לבא לעזרה, כמבואר ר"פ תזריע ואל המקדש לא תבא, והיא צריכה להיות בעזרה לתנופה ולקחת המנחה מידה. 
@22קלז) 
@11ופריך בירושלמי ואין הדבר מכוער, שיתן הכהן ידו תחת ידה, ומשני מביא מפה ומניחה בין ידו לידה, ופריך שוב וכי אינו חוצץ, ומשני, לעולם בלא מפה, ורק מביא כהן זקן, ואפי' תימא כהן בחור, אין יצה"ר מצוי לשעה, ע"כ. והרמב"ם כתב סתם שמניח ידו תחת ידיה, וכפי הנראה ס"ל כאוקימתא בתרייתא שכן דרכו בכ"מ לפסוק כלישנא בתרא, או אוקימתא בתרייתא, כנודע לרגיל בחבורו. וצריך באור במה תתיישב לפי אוקימתות אחרונות הקושיא וכי אין הדבר מכוער, כי תירוצים אלו שייכים רק אליבא דאמת שאין אנו חוששים להרהורים וכדומה, אבל מידי כיעור הלא לא יצא הדבר, וצ"ל כי בדבר שאין חשש הרהור באמת אין גם כיעור, אך יש לעיין בכלל זה בכ"מ בש"ס כמו בכתובות ק"ה א' מכוער הדיין וכו' ובחולין מ"ד ב' אבל אמרו חכמים הרחק מן הכיעור וכו', אע"פ דמדינא אין שם איסור, יעוי"ש, ויש ליישב. 
@22קלח) 
@11עפ"י הכלל דכל מצוה שמצותה ביום כשרה כל היום, וכל מצוה זו נוהגת ביום, כפי שיתבאר להלן פסוק ל'. 
@22קלט) 
@11כמבואר בדרשות הקודמות. 
@22קמ) 
@11הלשון לפני ה' מורה על קיר מערבי של מזבח שהוא כנגד פתח ההיכל, שההיכל במערב, ופני המזבח זה דרום, שהכבש של מזבח הוא בדרום, ועיין באור הענין בציורים ברש"י מנחות י"ט ב', ומ"ש ודיו, מפרש בגמ' דר"ל שאין צריך להגיש מנחה גופה למזבח אלא בכלי היינו שיכוף הכלי עד שתהיה הסולת נוגעת במזבח, וכמבואר לפנינו בפ' ויקרא (ב' ח'). 
@22קמא) 
@11כמש"כ רש"י בפסוק זה שע"י הקטרת המנחה באה לזכרון לגבוה, ובאמת כל המנחות נקראות בשם אזכרה כמבואר בפ' ויקרא, ואמנם כאן קורא אותה הכתוב בשם מנחת זכרון (פ' י"ח). וי"ל ענין הזכרון כאן שתהיה לזכרון לכל העולם עפ"י מ"ש בסוטה ז' ב' שכל הנשים מחויבות לבא ולראותה וללמוד ולזכור לילך בדרכי הצניעות. 
@22קמב) 
@11הנה בכלל כתיב שלש פעמים שהכהן ישקה אותה, בפסוק כ"ד והשקה את האשה, ובפ' שלפנינו ואחר ישקה, ובפסוק הבא והשקה את המים, והיה די לכתוב רק פעם אחת, ולכן מפרש דוהשקה קמא איצטריך לגופיה שמשקה ואח"כ מקריב את המנחה, ואחר ישקה איצטריך דאם לאחר שמחק את המגילה עדיין רושם הכתב ניכר אינו משקה, אלא צריך לחזור ולמחוק עד שלא יהא ניכר רושם כלל, והשקה בתרא שבפרשה הבאה איצטריך שאם נמחקה המגילה ואמרה איני שותה מערערין אותה ומשקין אותה בעל כרחה כפי שיבא בדרשה הבאה. 
@22קמג) 
@11ר"ל אם הודית שנטמאה. והלשון מערערין נראה שהוא מלשון ערעור וטענה, כלומר שבאין עליה בטרוניא למה לא הודית קודם שנמחקה המגילה, ומכיון שלא הקפידה על מחיקת שם הקודש תקנס לשתות אף שהודית. וגם יש לפרש לשון מערערין מלשון הגמ' בברכות ל"ו א' החושש בגרונו לא יערענו בשמן תחלה בשבת, והוא מלשון ערוי ושפיכה, אך לפי"ז היה צ"ל מערעין ולא מערערין, ועיין מה שכתבתי בדרשה הקודמת. 
@22קמד) 
@11הוא ע"ד הכתוב להיפך בך יברך ישראל. 
@22קמה) 
@11ר"ל ופסקו גם מהכשרים, כיון שרבו הפרוצים. וטעם הדרשה נראה פשוט, דבזמן שהדור כשר וצדיק אז אשה פרוצה לאלה בקרב עמה, שהכל אלין בה, כמבואר בדרשה הקודמת, אבל כשרובם פרוצים הרי גם היא כאחד מהם, ואי אפשר שיתקיים והיתה לאלה בקרב עמה, ולכן נתבטלו בכלל גם מהכשרים, ובבבלי סוטה מ"ז ב' יליף זה מדרשות אחרות ויובא בסמוך בפסוק ל"א. 
@22קמו) 
@11באור הדרשה, כי המלות וטהורה היא מיותרות לענינא, דדי היה לכתוב ואם לא נטמאה - ונקתה, ולכן דריש דרק זו נזרעה זרע [ע"ד הנדרש בסמוך שאם היתה יולדת בצער תלד בריוח וכו'] זו שטהורה ממש שלא נטמאה, ולא זו שלא בדקוה המים, מפני שיש עדים במדינת הים על טומאתה, דבאופן כזה אין המים בודקין אותה, כמבואר לעיל בפ' י"ג, ולא זו שתלה לה זכות מעשים או זכות אבות שלא נענשה בעונשין הבאים ממים המרים, ומיתור מלת היא דריש שזו שנצלת מן המים ע"י שהיה קלקולה מפורסם לכל, עד שהיו מדברין בה הנשים הטוות לאור הלבנה [לשון מליצי היא לנשים דברניות שמתקבצות יחד לטוות לאור הלבנה ומדברות על מאורעות היום], ואורחא דמלתא נקט, דכיון שכבר מדברין בפריצותה בפרהסיא הוי מכוער הדבר ושוב לא יבדקוה המים, כי צריך לגרשה. 
@22קמז) 
@11איירי בכלל לענין חשש טהרה וכשרות, ודריש ע"ד אסמכתא, שכל שלא יצא שם רע על האשה שהיא טמאה הרי היא בחזקת טהורה ולא חיישינן לשום דבר, ולא כיהודה בן פפוס שכשהיה צריך לצאת מביתו היה נועל דלת בפני אשתו שלא תדבר עם אדם, יען כי בכלל לא נחשדו בנות ישראל על פריצת הטהרה, ודריש כן מיתור לשון וטהורה היא, ודריש ואם לא נטמאה - כל זמן שלא ידעינן בטומאתה - טהורה היא. 
@11ובבבלי גיטין צ' א' איתא בענין זה תחת יהודה בן פפוס - פפוס בן יהודה, וכן נראה עיקר, מפני שהוא היה חכם גדול כמבואר בברכות ס"א ב' ובילקוט בחקתי בפ' ושברתי את גאון עוזכם, גאונם של ישראל, כגון פפוס בן יהודה, אבל יהודה בן פפוס לא מצינו שמו בין החכמים, ואם היה אדם פשוט לא היו חכמי התלמוד גם מביאים דעתו והנהגתו, כי מה לנו ולדרכיו של איש מן השוק. 
@22קמח) 
@11בא לאפוקי מדעת חד מ"ד בספרי ובירושלמי פ"ג ה"ה דסוטה, דאפילו טהורה ששתתה סופה למות בתחלואים רעים מפני שהכניסה עצמה לספק הזה ולמחוק את שם הקודש וכו' ועל זה דריש שנקתה מחומר השבועה והקללה, ואינה נענשה. 
@22קמט) 
@11זו דעת ר' ישמעאל, ור' עקיבא ס"ל שאם היתה עקרה נפקדת, ומקשה ליה ר' ישמעאל, א"כ יסתרו כל עקרות ותפקדנה, וזו הואיל שלא נסתרה הפסידה, כלומר, כל אשה עקרה שהיא צנועה משום דלא נסתרה תפסיד בתמיה, וקיי"ל כר' ישמעאל, ותפסו התוס' בזה קושיא נמרצה, לימא ר' ישמעאל לנפשיה, א"כ יסתרו כל יולדות בצער כדי שתלדנה בריוח, וכבר נאמרו בישוב קושיא זו המון ישובים בספרים ומפרשים שונים. 
@11אבל לדעתי י"ל בפשיטות דמשום ריוח הולדה ברוחה וכדומה לא תסתיר אשה עצמה, מפני שתגרום למחיקת השם דאיסור גדול הוא, משא"כ העקרה שמצוה על בעלה לגרשה כמ"ש שהה עשר שנים ולא ילדה תצא, ואמרו חז"ל בכ"מ, גדול השלום שבין איש לאשתו [שלא יתפרדו] שהרי אמרה תורה שמו של הקב"ה ימחה על המים [כאן בפרשת סוטה], לכן זו שעקרה היא ועומדת להתגרש מבעלה לא תחוש למחיקת השם שהתירה התורה לתכלית קיומה עם בעלה. 
@11ועיין בסוגיא כ"ה ב' באה עוד דרשה על פסוק זה לענין שאיילונית אינה שותה משום דכתיב ונזרעה זרע, מי שדרכה להזריע, יצאה איילונית, אבל לא קיי"ל כן, ולכן השמטנו דרשה זו. 
@22קנ) 
@11כך הוא כלל הדבר העולה מסוגיית הגמרא, שתתה מי המרים ונקתה מהן וחזר וקנא לה מהאיש שהשקה על ידו ונסתרה עמו, שאינו יכול להשקותה אדותו פעם שניה, אלא תאסר עליו ותצא בלא כתובה, אבל אם קנא לה מאיש אחר ונסתרה עם אותו האחר בעדים, משקין אותה פעם שניה, ואפילו כמה פעמים, והוא שישקה אותה בכל פעם בגלל איש אחר, ואם השקה אותה וגרשה ונשאת לאחר וקנא לה הבעל השני עם זה האיש שבגללו השקתה הבעל הראשון ונסתרה עמו בעדים, הרי הבעל השני משקה אותה על ידו מפני שהוא בעל שני, ואפילו מאה ונשאת לזה אחר זה משקין אותה ע"י איש אחד, ואין אומרים ודאי שהוחזקה לזה וטמאה עד שיהיה שם עד. 
@22קנא) 
@11כשמקנא לאשתו מאנשים הרבה מביא מנחת שעורים אחת לכולן. וטעם הדיוק מלשון תורת בארנו כ"פ בס' ויקרא דמדכתיב תורת בלשון יתיד ולא תורות בלשון רבים, בא לכלול דין אחד על פרטים הרבה שבענין זה, וכאן דכתיב תורת הקנאות מרבה קנויין הרבה. 
@22קנב) 
@11ר"ל כל מקום שנאמר או חקה או תורה מורה על העכוב בדיעבד, וכאן כתיב זאת תורת לכן מעכב, שאם קנא לה מתוך סבות אלו אין קנויו קינוי. ושיטת הבבלי מנחות י"ט א' דלעכב בעינן שיהיה כתוב תורה וחקה, אבל תורה לבד אינו מעכב, וכפי הנראה דחה הרמב"ם כלל זה דירושלמי מפני מסקנת הבבלי ופסק פ"ד הי"ח מסוטה דאם עבר וקנא באחד מדברים אלו קנויו קנוי, ודברי הכ"מ שם דחוקים לדעתי. 
@22קנג) 
@11הא דאם היה הוא סומא לא היה משקה מבואר לפנינו לעיל בפ' י"ג בדרשה ונעלם מעיני אישה, והפרטים לגבי דידה מבואר לפנינו לעיל בפסוק י"ח ובפסוק כ"ה, וצ"ע שלא נקט גם חרש, לפי המבואר לעיל בפסוק כ"ב שהחרשת אינה שותה, וי"ל. 
@22קנד) 
@11כשקינא להן ארוס או יבם, ומיהו לא נתמעטו רק משתיית מי סוטה, אבל לענין איסור נאסרו עליו כשנסתרו, ואע"פ דבעלמא קיי"ל שומרת יבם שזנתה מותרת ליבם [ע"ל פ' י"ג], אפ"ה אבדה כתובתה, משום דמעצמה גרמה שתאסר עליו מדנסתרה אחר קנוי, וכבר בארנו לעיל ריש פ' י"ב רבוי ארוסה ושומרת יבם לקנוי, ועיין מש"כ לעיל פ' כ' בדרשה מבלעדי אישך. וטעם הדיוק מלשון אשה תחת אישה פשוט הוא דלשון זה מורה ביושבת תחתיו, ולא כן ארוסה ושומרת יבם. 
@22קנה) 
@11ואע"פ דהאי לה לא כתיב בענין כתיבה, אך מדכתב זה בסוף כל המעשים, ממילא גם כתיבה בכלל שצריך לשמה. 
@22קנו) 
@11והא דמשפט ביום ילפינן מדכתיב בפ' פינחס והיה ביום הנחילו את בניו והיתה זאת לכם לחוקת משפט מה נחלה ביום אף משפט ביום, כפי שיתבאר שם, וכיון דמצות השקאת סוטה ביום ממילא כשרה כל היום ע"פ הכלל כל דבר שמצותו ביום כשר כל היום. 
@22קנז) 
@11טעם העלתה לב"ד הגדול י"ל דהוא כדי לאיים עליה שתודה ולא יצטרך למחוק את השם, כאשר כן היו עושין לתכלית זה כמה דברים, כמבואר לפנינו בהמשך הפרשה. 
@22קנח) 
@11עיין מש"כ באות קנ"ו וצרף לכאן. 
@22קנט) 
@11ר"ל שכתב אות אחת ומחקה וחזר וכתב אות שניה ומחקה וכן להלאה וחשב בזה לקיים גם מצות מחיקה, פסול. וטעם הדבר משום דכך משמע ליה הלשון כל התורה הזאת, עד שתהא כתובה כולה כאחת. 
@22קס) 
@11דריש כן משום דקשה ליה איזה עון נשא הבעל שעתה הוא מנוקה ממנו, כמ"ש ונקה האיש מעון, ולכן מפרש דמאמר זה ונקה האיש מעון הוא מאמר תנאי, ור"ל ועשה לה הכהן את כל התורה הזאת ונקה האיש מעון, ר"ל לכשיעשה לה הכהן את כל סדר התורה הזאת והאיש מנוקה מעון, אז האשה ההיא תשא את עונה, אבל אם יעשה לה התורה הזאת והאיש איננו מנוקה מעון אז לא תשא האשה את עונה, כלומר אז אין המים בודקין אותה. 
@11והנה דרשה זו באה בכ"מ בש"ס, כמצויין במסורה, ובכולם פירש"י שהפי' מנוקה מעון היינו שלא בא עליה בעלה אחר שנסתרה, שהתורה אסרה עליו כדכתיב והיא נטמאה, רק כאן בסוגיא פירש שהפי' מנוקה מעון הוא בכלל שלא בא ביאה אסורה מימיו אחר שהגדיל, בין באשה זו בין באשה אחרת, וכן פי' הרמב"ם בפ"ב ה"ח מסוטה, וכבר העיר המל"מ בחילוקי פירושים אלו והנוגע לדינא, וכן כתב בנמוקי רמב"ן. 
@11אבל באמת לדעתי אין דרוש לעשות מחלוקת פירושים בזה, יען כי באמת פשטות הענין בודאי מורה כפירש"י בסוגיא כאן וכפי' הרמב"ם, שהרי בסוגיא כאן מביא ענין זה לראיה על ביטול מים המרים משרבו המנאפים סתם, וגם כן מוכח ממה דמסמיך עוד ענין דרשה זו על פסוק דדברי קבלה (הושע ד') לא אפקוד על בנותיכם כי תזנינה ועל כלותיכם כי תנאפנה כי הם [הגברים] עם הזונות יפרדו, הרי דבכל הנאופים איירי, אלא דצ"ל דגם עון זה שבא עליה בעלה אחר שנסתרה ג"כ בכלל זה, דגם זה הוי בכלל אין מנוקה מעון, אחרי דגם זה עון הוא, ומאי נ"מ, וא"כ אין כאן כל מחלוקת, ודו"ק. 
@00פרק ו 
@22א) 
@11יתבאר ע"פ מ"ש בסוטה ז' א' ולפנינו בהמשך הפרשה הקודמת שהיו משתדלין לעורר את הסוטה שתודה כדי שלא יצטרך למחוק שם הקודש על המים, ולתכלית זה היו פותחין לה במאמרי זכות והיו אומרים לה הרבה יין עושה, ר"ל שאולי שתתה יין הרבה נכשלה, מפני שרבוי יין גורם לקלקול זנות וכמ"ש (הושע ד') זנות ויין ותירוש יקח לב, וכ"א בברכות מ' א' אין לך דבר שמביא יללה על האדם כמו היין, ומבואר בגמרא סוטה שם שהיו במעמד אותו המוסר הרבה אנשים ונשים, וכשהיו שומעין דבר הקלקלה הבאה ע"י יין היו רבים נוזרים עצמן מן היין, וזהו ענין סמיכות הפרשיות. 
@22ב) 
@11שאם נדר בנזיר אין נזירות חלה עליו, והרבותא בזה י"ל דאע"פ דבכמה דברים שוה נזירות לנדרים, כפי שיתבאר בפסוק בסמוך, וקיי"ל שהעובדי כוכבים נודרין נדרים ונדבות כישראל, אבל בזה אין שוין, וי"ל בטעם הדבר, משום דקרבנות נדרים הוי מצוה שבממונו, וכשמקדיש הממון נקדשים, משא"כ נזירות הוי מצוה שבגופו, ולא נצטוו העובד כוכבים על מצוה זו. 
@22ג) 
@11עיין מש"כ בפרשה הקודמת בריש פסוק י"ב בדרשה ואמרת אליהם לרבות את הגרים בטעם רבוי כזה מלשון ואמרת אליהם וצרף לכאן, וע"ע להלן בפ' כי נזר אלהיו על ראשו השייך לדרשה זו. ובגמרא כאן איתא עוד, נשים יש להן נזירות, ונראה דנשים אגב עבדים נקט, אבל א"צ להשמיענו זה ביחוד אחרי דבפסוק כתיב מפורש איש או אשה. 
@22ד) 
@11דלשון הפלאה כאן מורה על מי שהגיע לכלל דעת להפלות ולפרש לשם מי ולשם מה קיבל נזירות [מלשון והפלה ה' בין מקנה ישראל וגו'] וא"כ סתם בר דעת כזה הוא גדול, וא"כ למה נאמר איש המורה ג"כ על גדלות, והיה אפשר לכתוב אדם, כדכתיב כ"פ, ולכן דריש שבא לרבות שאם הוא בן י"ג שנה ויום אחד שאז נקרא איש, כמבואר לפנינו בפ' וישלח, אז אפילו אינו יודע להפלות ולפרש ג"כ נדרו קיים כיון דנחשב לגדול, וע"ע מש"כ בסמוך בדרשה כי יפליא ובר"פ מטות. 
@22ה) 
@11אם אמרה הריני נזיר ולא הריני נזירה. 
@22ו) 
@11המפרשים נדחקו בבאור דרשה זו, עי' בפ"מ שכתב דהדיוק הוא מכי יפלא דהוא לזכר, אבל אין זה נכון, דכי יפלא קאי על פעולת קבלת הנזירות ולא על לשון הקבלה. והנכון דהדיוק הוא דמדכתיב לנדר נדר נזיר (שהוא שם התאר לאיש העומד בנזירותו) ולא כתיב נדר נזירות (שהוא שם המקרה) משמע דגם האשה [שגם עליה קאי הפעל כי יפלא וכמו לחפשי ישלחנו (שמות כ"א) דקאי גם אאמה] אם נדרה נדר של איש, שאמרה הריני נזיר (בלשון זכר) נמי מתפיסין לה נזירותא. ובירושלמי כאן צ"ל וגו' ואסיפיה דקרא סמיך, ועי' עוד בק"ע דפי' הדיוק באופן אחר, אבל לפי דברינו א"ש מאד דברי הירושלמי. 
@22ז) 
@11אחד בערכין (פ' בחקתי) כי יפליא נדר ואחד כאן. 
@22ח) 
@11באור הענין, כי בכלל לא מצינו ענין התרת נדרים ע"י חכם בתורה, וכל פרשת נדרים שבפ' מטות איירי רק בהפרת נדרים ע"י האב והבעל, ובכ"ז מכיון דהתרת נדרים ע"י חכם הוא דבר ידוע ומקובל באין כל ספק, טרחו חז"ל למצוא לזה רמז בתורה, ומבואר בגמרא כאן כמה רמזים בזה, ור' אליעזר מוצא רמז לזה בכפל לשון כי יפליא, והבאור הוא, דלשון הפלאה ענינו באור ופירוש, וכתרגומו ארי יפרש, ולמה כתב בלשון זה בערכין ובנזיר, לרמז אחת כשפירש ונדר ואסר עצמו בנדר, ואחת שחוזר ומפרש לפני החכם ואומר כן נדרתי ולדעת כן נדרתי ולא לדעת כן, והרי הוא בא לידי חרטה, ומתוך כך בא לידי היתר, והנה לפי"ז מבואר בתורה ענין התרת חכם את הנדר. 
@11ודע דנראה לומר דכל עיקר דרשה לר"א נוגעת רק לענין נדרים, אבל לענין נזירות אין כל נ"מ אם נמצא לימוד להתרת חכם או לא, משום דלפי המבואר בערכין כ"ג א' דר"א ס"ל אין שאלה להקדש, ובנזיר ט' א' מבואר דמאן דס"ל אין שאלה להקדש ס"ל גם דאין שאלה לנזירות, וא"כ לדידיה א"א כלל לשאול אנזירות, ויש לפלפל בזה, אבל אין צורך לזה, יען דלא קי"ל בזה כר"א, אלא דיש שאלה בנזירות. 
@22ט) 
@11כי השם איש יונח רק על בן י"ג שנים ויום אחד כמשכ"ל אות ד', והתואר כי יפליא מורה שידע להפלות ולהבין לשם מי נדר ונזר, וזה יצוייר לפעמים גם בפחות מבן י"ג שנה, ומזה דרשו חז"ל מופלא הסמוך לאיש, והיינו בן י"ב שנה ויום אחד, אבל בפחות מזה קטן גמור הוא ואפי' הפלאתו לא מהני, כיון דדעתו עדיין לא נתכוננה, ועי' לעיל אות ד' ולקמן ריש פ' מטות, ולעיל בפרשה בחקתי בר"פ ערכין כתבנו מענין זה בארוכה. 
@22י) 
@11כבר כתבנו באות ד' דלשון הפלאה מורה על הדעת להבדיל ולפרש, יעוי"ש. וכאן מפרש שהוא גם מורה על בחירת הרעיון והרצון החפשי של האדם, יען שהעושה דבר באונס אינו בגדר הפלאה, וכן כתיב בקרבנות לפלא נדר או נדבה (פ' שלח), והתם בודאי צריך להביא ברצונו החפשי כמש"כ יקריב אותו לרצונו (ר"פ ויקרא), וע"ע בספרי. 
@22יא) 
@11כנויי נזירות נקראים כגון במקומות שאנשיהם עלגים ומפסידים את צחות הלשון, ומכנין דבר ושם ידוע במבטאים ומלות משובשים הולכין אחר כונת אותן המבטאים, ונקרא כנוי, מענין המכנה שם לחבירו, כלומר כנוי לשם העקרי והברור, וכגון במקומות ידועים שנשתבשו לקרוא לנזיר נזיק נזיח פזיח, ואמר אהא נזיק וכו', הרי זה כנוי לשם נזיר שבתורה והוי נזיר, וכן כל כיוצא בזה הולכין אחר לשון העם באותו מקום ובאותו זמן, וכן קי"ל לענין נדרים וערכין וחרמים והקדשות וקרבנות, ומסמיך זה אכפל הלשון נזיר להזיר, דלאו אורחיה דקרא לכתוב כן, דבעלמא המקור קודם אל שם הפעולה, כמו לאסור איסר, לקיים כל דבר, וגם כאן הול"ל להזיר נזיר. וידות נזירות נקראו כגון שהיה תפוס בשערו ואמר אהא נאה, וכונתו שיהיה נאה בגידול שער, ונקראו ידות נזירות כמו בית יד של כלי שאוחזין אותו בו, כך ידות נזירות שבהן קבלת הנזירות אחוזה, וגם זה מסמיך אשינוי הלשון נזיר להזיר כמש"כ. 
@22יב) 
@11עיין באות הקודם באור ענין ידות. 
@22יג) 
@11לכאורה לא משכחת בל תאחר בנזירות, דכיון שאמר הריני נזיר הו"ל נזיר, ואם אכל מה שאסור לו קם בלא יאכל, אך משכחת לה באומר לא אפטר מן העולם עד שאהיה נזיר, דמן ההוא שעתא הו"ל נזיר, דשמא ימות מיד, וכמו בכהן שאמר לאשתו הרי זה גיטך שעה אחת קודם מיתתי אסורה לאכול בתרומה מיד, משום דכל שעה אפשר לחוש שימות. 
@22יד) 
@11כגון שאמר הרי עלי שתי נזירות, או שאמר הריני נזיר היום, הריני נזיר היום, חלו עליו דיני שתי נזירות, ודינו מבואר בנזיר ט"ז א' שמגלח ראשונה ביום ל"א ולשניה ביום ס"א, ועוד יתבאר מזה לפנינו בהמשך הפרשה, ולמד כן מכפל לשון נזיר להזיר, כלומר, כשקיבל להיות נזיר אפשר לו להזיר עוד, ולולא הפסוק הוי ילפינן משבועה שחמורה מנזיר ובכ"ז אין שבועה חלה על שבועה. והנה אע"פ דבדרשה דלעיל ילפינן מכפל הלשון לכנויי נזירות מפרש בגמ' נדרים ג' ב' דתרתי ש"מ, משום דאי משום כנויים לבד היה אפשר לכתוב נזיר ליזור, כמו בנדרים דכתיב לנדור, ומדכתיב להזיר ש"מ תרתי. 
@11וכתב הר"ן בנדרים ג' ב' וז"ל, לא שיהא שום הפרש בין ליזור ולהזיר, שהרי הה"א נבלעת היא בכמה מקומות כדאשכחן לנוד ולהניד, לשמיד ולהשמיד, אלא דהו"ל לכתוב דומיא דנדרים דכתיב לנדור, עכ"ל. והפסוקים שהביא הם במשלי כ"ו ב' כצפור לנוד, ובמ"ב כ"א להניד רגל ישראל, ובישעיה כ"ג לשמיד מעזניה, וציינם מפני שהן מיוחדות בתנ"ך, אבל צ"ע שהרי במלת לנוד א"צ כלל לכתוב ה', ובאורו במובן אחר ממלת להניד, שזה בקל וזה בהפעיל, ואולי ט"ס בדבריו, וצ"ל לגיד להגיד, ומכוין להפסוק במ"ב ט' ט"ו לגיד ביזרעאל שהוא במקום להגיד כפירש"י שם, וכמו כן היה אפשר לו להביא מן לשמיע קול תודה (תהלים כ"ו) שהוא במקום להשמיע. 
@22טו) 
@11לשם שמים, ולא דמי לשאר נזירות שסתמא נודרים בעת צרה או על עבירה שבידם כדי להצטער ולכפר על עונם, וכשמתרבים הימים עליהם ממה שגמרו בדעתם כגון כשמטמאין באמצע ימי הנזירות ומונין מחדש ורבין עליהם ימי טומאה הן מתחרטין וע"י זה כשמביאין קרבנן הוי כמו חולין בעזרה, משא"כ זה לא יתחרט, ולכן היה אומר שמעון הצדיק מימי לא אכלתי אשם נזיר טמא חוץ ממקרה כזה. ועיין ברמב"ם פי"ג הכ"ג מנדרים שכתב ע"פ מעשה זו דנדרים כאלו וכיוצא בזה, מי שנדר נדרים כדי לכונן הדעות ולתקן המדות והמעשים, הרי זה זריז ומשובח, יעו"ש. וע"ע מש"כ בזה לקמן בפ' י"א בדרשה וכפר על הנפש. 
@22טז) 
@11המפרשים פירשו דמכוין להפסוק דפ' שמיני יין ושכר אל תשת, אבל לפי"ז לא ידעתי מה טעם ללמוד לכאן ע"פ גז"ש זו, כיון דהענינים חלוקים בעניניהם וטעמיהם, דהתם בביאת מקדש עיקר טעם איסור השתי' כדי שיוכל לעבוד עבודה במקדש ולהורות ולדון, כמבואר שם, וכיון דקיי"ל (כתובות י' ב') שתה רביעית יין אל יורה לכן שיערו שם האיסור ברביעית, אבל הכא הנה הנזיר אסור בכלל בתענוגים וגם בהנאת שתיית יין, וא"כ מה שייכות שיעור רביעית לכאן, ולבד זה לפי גז"ש זו למה לא יהיה אסור אך ורק ביין מגיתו ובן מ' יום ורביעית בבת אחת כמו התם, כמבואר בכריתות י"ג ב', אלא ודאי דהתם שאני משום דיין כזה משכר ברביעית, ואינו ראוי לעבוד ולהורות. 
@11ולכן נראה כמש"כ התוס' בעירובין ד' ב' דמכוין לשכר דנסכים בפ' פינחס, וערך הדמיון הוא משום דפחות מרביעית אין חשיבות בכלל, וכמו כזית באכילה, ורק בניסוך מודדין ברביעית ההין, ובשתיה - ברביעית הכוס. והגרי"ב בגליון התוס' בעירובין שם הגיה ע"פ באור המפרשים דירושלמי שהכונה לשכר דביאת מקדש, ולפי מש"כ א"צ להגיה, וע"ע בדרשה הבאה ראיה לדברינו. 
@22יז) 
@11דזה אין סברא לומר דשכר היינו שכר תמרים, משום דמפורש אוסר הכתוב רק היוצא מן הגפן. ולכאורה יש להעיר ל"ל להביא ראיה מנסכים דשכר היינו חי ולא מבאור המלה שכר גופה ע"פ המבואר בכריתות י"ג ב' על הפ' דפ' שמיני יין ושכר אל תשת, אל תשת יין כדרך שכרותו, והיינו חי דמשכר, ויש ליישב ע"פ מש"כ באות הקודם בחילוקי טעמי איסורי השתיות, כאן והתם, יעו"ש. 
@22יח) 
@11פרי הוי יין וחומץ, וחרצנים הוו פסולת פרי, ואי לא הוי כתוב חרצנים וזג הייתי אומר שמכל אשר יעשה הוא פרט וכלל שכולל הכל אף עלין ולולבין, ומדכתיב חרצנים וזג מוציא עלין ולולבין שאינם לא פרי ולא פסולת פרי אלא מן העץ הן נחשבים וכמו מי גפנים והסמדר. 
@22יט) 
@11ר"ל אע"פ שהזכיר רק אחד מכל אלו בכ"ז הוי כאלו אמר הריני נזיר סתם ונוהג כל דיני נזירות, דכך משמע ליה מיין ושכר - דאפילו לא נזר אלא מיין ושכר לבד נקרא נזיר. וע"ע מש"כ השייך לזה בפסוק הסמוך ובפסוק כ"א בדרשה על תורת נזרו. 
@22כ) 
@11מפרש בזה היכי דמי יין מצוה, כגון שנשבע לשתות יין ואע"פ כן אתיא נזירות וחלה על שבועתו, ודריש מיתור המלה יזיר דהול"ל לכתוב שלא ישתה יין ושכר. והנה אף כי בדרשה הקודמת כבר דריש מיין ושכר יזיר, שאם אמר הריני נזיר מן החרצנים הוי נזיר סתם, אך אי משום ההיא לבד היה די לכתוב מיין לבד, ומדכתיב ושכר ש"מ תרתי, כן מסיק בגמרא. 
@11ועיין בסוגיא כאן שמקודם לזה אמר שיין מצוה הוא יין קידוש והבדלה, ופריך על זה וכי מושבע ועומד מהר סיני הוא, בתמיה, כלומר והא קידוש על היין הוי רק מדרבנן, משום דעיקר קידוש יוצאין בתפילה, והמפרש פי' בענין אחר. ועיין מש"כ בבאור סוגיא זו בפסוק זכור את יום השבת לקדשו ובסוגיא דנזיר מ"ד א'. 
@22כא) 
@11כגון שכר של תמרים ושל גרוגרת, משום דאינו אסור אלא היוצא מן הגפן. ונראה בטעם הדבר משום דכיון דתכלית כונת קבלת נזירות לפרוש מתענוגים יתרים של העוה"ז כדי להנצל מהמאורעות והקלקולים הבאים בגללם, כמבואר לפנינו בראש ובסוף פסוק הקודם, וכל אלה באים רק בשביל היין כמש"כ לעיל אות א'. 
@22כב) 
@11דין זה נוגע לענין איסור סחורה בדברים האסורים ונתבאר אצלנו ס"פ שמיני (י"א ל"ה) דשני טעמים יש באיסור זה, האחד שהוא מגזה"כ ועוד טעם הרשב"א מחשש שמא יבא לאכלו, והערנו על סברת הרשב"א, דא"כ למה לא אסרה התורה בנזיר לסחור ביין, ובפרט לפי מש"כ בכ"מ בגמרא לך לך אמרינן לנזירא סחור סחור לכרמא לא תקרב, ובשלמא אם הטעם משום גזה"כ י"ל דכיון דבנזיר אין האיסור ביין ושכר מצד עצמן לא אסרה התורה סחורתן. - 
@11ודע דהטעם מה שאמרו באמת רק בנזיר סחור סחור ולא בנדרים והקדשות וכדומה - כתבו התוס' בע"ז ו' ב' הטעם בנזיר כיון דכו"ע שתו חמרי אפשר לחוש שמא ישתה גם הוא ושמא שכח נזירותו. ולדעתי אין זה מספיק, דלמה לא יגזרו כזה גם בנדרים והקדשות, אבל מה שנראה לי בזה דסמכו בזה על לשון יזיר שפירושו פרישה והבדלה וכמ"ש בתו"כ פ' אמור (ר"פ כ"ב) וינזרו מקדשי בני ישראל, אין נזירות אלא לשון פרישות, הרי דענין פרישות הקפידה התורה רק בנזירות, כמשמעות לשון יזיר. וע' באו"ח סי' תרי"ב בבאורי הגר"א ס"ק י'. 
@22כג) 
@11ר"ל בכל איסורים, כגון אם אכל חצי זית חלב וחצי זית בשר בבת אחת אין ההיתר משלים את שיעור האיסור לחייבו, ורק באיסורי נזיר, אם אכל חצי זית ענבים וחצי זית לחם בבת אחת חייב, שהרי אמרה תורה משרת שחייב על שריית פתו ביין, ואם יש ביין לחודיה כזית ל"ל קרא לצירוף. - 
@11והנה בענין דרשה זו רב הפלפול והשקלא וטריא בגמרא, וכפי העולה ממסקנא, אצטריכא לשון משרת לנדון הדרשה הבאה, והוא ללמוד לעשות טעם כעיקר, כפי שיתבאר בסמוך, ודין זה דהיתר מצטרף לאיסור אתיא רק אליבא דר' עקיבא דיליף טעם כעיקר מגעולי מדין שנתחייבו הכלים בהגעלה אע"פ שלא היה שם אלא טעמא בלבד, אבל לרבנן שוה גם איסור נזיר לשארי איסורין שאין היתר מצטרף, ואמנם זה הוא רק לענין מלקות אבל לענין איסור בודאי מצטרף דלא גרע מחצי שיעור, ולכן העתקנו דרשה זו, כיון דעכ"פ קיימא אליבא דאיסורא. 
@22כד) 
@11בירושלמי וספרי בא ענין דרשה זו ביתר באור, בזה"ל, וכי מה הניח הכתוב שלא אמרו, והלא כבר נאמר מיין ושכר יזיר חומץ יין וחומץ שכר לא ישתה ומה ת"ל וכל משרת ענבים לא ישתה, מגיד שאם שרה ענבים במים שהן בנותן טעם, ע"כ. ובאור הדברים, דל"ל דמשרת ענבים הוא מין משקה, דהא כבר חשיב כל מיני משקה של יין, והם יין ושכר וחומץ יין וחומץ שכר שזה כולל הכל, ולכן מפרש שבא להשמיענו שאם שרה ענבים באופן שנתנו רק טעמם במים ולא ממשם חייב ג"כ על שתייתם, והיינו שהטעם של איסור אסור כעיקרו וממשו. וע"ע בסוגיא כאן מבואר בארוכה אופן הלמוד מכאן לכל איסורים. - 
@11והנה באור דין טעם כעיקר רחב מאד, וכמה מהראשונים ס"ל דטעם כעיקר אינו אסור רק מדרבנן, ודרשא זו אסמכתא היא, משום דגם בגעולי כלי מדין (פ' מטות) מבואר ג"כ דטעם כעיקר אסור, שהרי צותה התורה להגעיל כל הכלים, וא"כ הו"ל נזיר וגעולי מדין שני כתובים הבאים כאחד ואין מלמדין מהם לשארי ענינים, זו דעת רש"י ורמב"ם, והתוס' בחולין צ"ח ב' האריכו להוכיח דטעם כעיקר אסור מדאורייתא, ואין כדאי להאריך כאן בדבר המבואר בארוכה ובכל פרטיו בכמה מספרי ראשונים ואחרונים. 
@11ואמנם זה נראה ברור, דאפי' להסוברים טעם כעיקר דרבנן היינו רק בשאר איסורים, אבל בנזיר הוי בודאי מדאורייתא, כפי שנתבאר, דלכן הוי בכל איסורין מדרבנן משום דהוי נזיר וגעולי כלי מדין שני כתובים הבאים כאחד ואין מלמדין מהם, אבל בנזיר גופיה הלא אין ספק שמדאורייתא ממש הוא. 
@11ובכן קשה לי מה שהשיגו תוס' על רש"י בע"ז ס"ו א' דס"ל דבכל איסורים הוי טעם כעיקר מדרבנן מהא דפריך בגמ' והאי משרת להכי הוא דאתא [להיתר מצטרף לאיסור, כבדרשה הקודמת] והא מבעי ליה לטעם כעיקר, ולשון זה מורה דהוי דאורייתא, עכ"ד, ולפי המבואר לא ידעתי מאי קושיא היא, דאחרי דבנזיר גופיה בודאי לכו"ע הוי מדאורייתא, א"כ קושית הגמ' נכונה, ור"ל דהא מבעי ליה לטעם כעיקר בנזיר, ואין שום הכרח מקושיא זו לאיסור דאורייתא בשארי איסורים, וצע"ג. 
@22כה) 
@11ובלשון חז"ל בבבלי גוהרקי, והוא פרי שלא נתבשל כל צרכו, ומדייק כן מיתור לשון לחים, שהרי לא מצינו שם מיוחד על ענבים לחים, וכל ענבים סתם שבמקרא מדבר בלחים, וא"כ די היה לכתוב ענבים ויבשים, לכן דריש שבא לרבות בוסר, והיינו שיש בהם אף לחלוחית מעט. וטעם הדבר נראה משום דבוסר אע"פ שלא נקרא ענבים סתם, מ"מ בכלל שם פרי הוא, וא"כ יונח עליהם שם ענבים לחים, כיון שעכ"פ קצת לחלוחית יש בהם, והרמב"ם פ"ה ה"ב מנזירות כתב דבוסר נקרא פרי, והוא כמש"כ. 
@22כו) 
@11ובא לאתויי יין חדש וענבים שאע"פ שהם מין אחד שהיין חדש מתוק כענבים הואיל ושני שמות יש להם חייב על כל אחת ואחת, והתוס' גרסי מכאן אתה דן לכל איסורי נזיר כפי שמסיים בענין נזיר. 
@22כז) 
@11ר"ל ששלמו ימי נזירותו ולא עשה אח"כ פרטי דיני הנזיר שעושה לאחר מלאת הזמן, היינו שלא הביא קרבנו ולא גלח תגלחת טהרה, וגם שתה יין. 
@22כח) 
@11ושלשה רבויים כאלה כתיבי בפרשה, חד הכא לגבי שתיית יין, וחד בפסוק ה' לענין תגלחת כל ימי נדר נזרו, וחד בפסוק ו' לענין טומאה למת כל ימי הזירו לה', ואתו לרבויי איסור שתיית יין ותגלחת וטומאה למתים. ומה דכתיב עוד בפ' ח' כל ימי נזרו קדוש הוא לה', יש שם דרשות מיוחדות, יעוי"ש. 
@22כט) 
@11ר"ל ואינו לוקה גם אלאו דמכל אשר יעשה מגפן היין, משום דהאי לאו הוא לאו שבכללות שכולל כל המינים החשובים כאן, ועיין בפסחים מ"א ב' גירסות הפוכות בענין זה, ולדינא אין נ"מ. 
@11והנה הלשון אינו לוקה אלא אחת לאו דוקא הוא, ובא רק לאפוקי שאינו לוקה ע לאו מכל אשר יעשה, אבל באמת לוקה עוד על לאו דלא יחל דברו, ומה דלא חשיב ליה כאן הוא מפני דלא חשיב רק לאוין דאיתא בנזיר, משא"כ לא יחל דברו איתא גם בנדרים ושארי ענינים. 
@22ל) 
@11ר"ל והוא לא נדר כדרך הנודרים, לכן אינו נזיר, שאין דברים אלו אסורין לנזיר כלל. 
@22לא) 
@11כגון שצירף ענבים לחים עם יבשים או עם בוסר וחרצן וזג ואכל מן התערובות כזית, לוקה. וכן אם אכלם זה אחר זה בכדי שהיית אכילת פרס עד שאכל מן הכל כזית לוקה, וכן בשתיית תערובת יין וחומץ. 
@22לב) 
@11פורצנין משמע פנימי כמו אפילו פרצידי דתותא קלא (תענית ד' א') דהיינו גרעינין, ועצורין משמע חיצונים שסוחט מהמשקה כדכתיב (ס"פ וישב) ואשחט אותם ומתרגמינן ועצרית יתהון. ודעת ר' יהודה להיפך, דחרצן חיצוני וזג פנימי, ויש להביא סמוכין לדעת ר' יוסי ממ"ש בכ"מ בגמ' לענין כלאים, אינו חייב עד שיזרע חטה ושעורה וחרצן, ואי חרצן הוו הקליפות הלא לא שייך בהו זריעה, וכן ראיה ממ"ש במ"ר פ' צו דזוג הוא מעין מלבוש, וכמ"ש שם הוי קאים לבוש זגי, ובשבת ס"ו ב' ובני מלכים בזגים פירש"י במלבושיהם, וע"ע בסוגיא כאן מביא סימן לדעת ר' יוסי מזוג של בהמה המבואר בשבת נ"ג ב' עי"ש. 
@11ועיין בע"ז ל"ד ב', אמר רב אחא, הני פורצני דארמאי וכו', ופירש"י פסולת של ענבים, ולא ידעתי למה לא פירש גרעינין של ענבים שהם חרצנים, וי"ל שהוכרח לפרש כן, משום דא"א לומר דהכונה התם על חרצנים, משום דדין חרצנים מבואר מפורש בגמרא שם ביחוד, ת"ר החרצנים והזגין של עובדי כוכבים וכו', וא"כ מאי אתא רב אחא לאשמעינן במה שמבואר שם בברייתא, ולכן הוכרח לפרש שהוא מין אחר. 
@22לג) 
@11ולכן כתב מחרצנים ועד זג שהוא כלשון הפרט וכלל הקודמים מיין ושכר מכל אשר יעשה להורות על פרט וכלל ופרט. 
@11אך צ"ע בכלל הקושיא מה ת"ל מחרצנים ועד זג, והא אצטריך לכלל ופרט, דע"פ רבוי זה מרבינן כל דבר, כמבואר בפסוק הקודם בדרשה מיין ושכר ובתוס' פירשו כונת הקושיא דר"ל לכתבי' קודם הכלל, אבל אין זה מבואר, דהא כך דרך הלשון לכתוב מקודם כללים ואח"כ פרטים. ונראה הכונה דקשה לו דכיון דסופנו לרבות כל דבר לא הו"ל לכתוב מחרצנים ועד זג במ"ם השימוש אלא חרצנים וזג, וכמו שכתב חומץ יין וחומץ שכר, ענבים לחים ויבשים, דלשון מחרצנים ועד זג משמע רק בדברים אלו ובדברים שבין חרצנים ובין זג, אבל לא דברים זולתם, ודו"ק. 
@22לד) 
@11הם ענבים קטנים שבין הגדולים שאינם רואים פני החמה ואינם מתבשלים כל כך ולא יהיו גדולים לעולם ואינם בכלל ענבים שבפסוק הקודם. והנה אע"פ דבפסוק הקודם מרבינן מן וענבים לחים אפילו בוסר וא"כ לכאורה אך למותר לרבות דבין הביניים, צ"ל דהני גריעי עוד מבוסר, לפי שבוסר יבאו עוד לידי ענבים גדולים משא"כ אלה, כן פירש ר"ת ורש"י פי' בע"א. 
@22לה) 
@11זג הוי אכילה גסה יותר מחרצן שיש בו קיוהא דפרי כמ"ש בפסחים מ"ב ב' הא בפורצני ופורצני הם זגין [ע"ל אות ל"ב], ומשמיענו דעד זג שהוא אכילת צער לא יאכל וכדמפרש. ונראה בטעם החילוק כאן מיוהכ"פ, דביוהכ"פ הוי חובת גברא לענות נפש וכיון דאכילה של צער מזיק לגוף לכן פטור, וכמ"ש ביומא פ' ב' האוכל אכילה גסה ביוהכ"פ פטור, מאי טעמא, אשר לא תעונה כתיב, פרט למזיק, משא"כ בנזיר אסרה התורה עליו לאכול מינים אלו, ולכן נאסרים בכל אופן. 
@22לו) 
@11עיין מש"כ בבאור דרשה כזו לעיל בריש פסוק הקודם בדרשה כל ימי נזרו וצרף לכאן. 
@22לז) 
@11טעם דרשה זו הוא, משום דבכל אה"נ הוי הדבר כמו שאינו שלו אחרי דאסור עליו בהנאה וכמ"ש רש"י בב"ק מ"ד ע"א לענין שוה"נ דאינו מוקדש דלאו ברשותיה דמריה קאי לאקדושיה, אבל מדקרא הכתוב כאן נזרו בכנוי הקנין משמע ששלו הוא. 
@22לח) 
@11ר"ל שאם נדר נזירות מפרט אחד, כגון רק משתית יין, אין הולכין בתר נדרו שיהא רשאי לטמא למתים ובתגלחת, אלא אסור בכולם, וטעם הדבר משום דמתנה על מש"כ בתורה. 
@22לט) 
@11ר"ל לפי שלא למדנו לתגלחת האחרונה של טהרה לאחר תשלום ימי נזירות שיהא בתער, לפי שלא כתוב שם בענין (פ' י"ח) אלא וגלח את שער ראש נזרו ולא כתיב בתער, לכך כתב כאן תער ללמדך שאותה תגלחת דטהרה לא יהא אלא בתער, דמכלל לאו המפורש באיסור אתה למד הן בהיתר. - 
@11ועיין ברמב"ם פ"ה הי"ב מנזירות כתב וז"ל, העביר על ראשו סם שמשיר את השער והשירם אינו לוקה אלא בטל מ"ע שנאמר גדל פרע שער ראשו, עכ"ל. ותמה הלח"מ מאין הוציא הרמב"ם דין זה, ובפרט לפי מ"ש בגמרא לרבות כל המעבירים. 
@11ונראה לי דטעמו ומקורו של הרמב"ם בזה הוא מסוגיא מ' א', שלשה מגלחין ותגלחתן מצוה, נזיר ומצורע ולוים, ופריך פשיטא, ומשני מהו דתימא משום דהעברת שער הוא, ואפילו סך נשא, קמ"ל. ר"ל דהו"א דמעיקר המצוה היא שלא יהיה שער על ראשו [כשמטהר] וממילא לא איכפת לן באיזה אופן לא יהיה השער, אם בתער אם בסם, קמ"ל דמעיקר המצוה שיעביר בתער, ואם העביר בסם לא קיים מצות גילוח, הרי מבואר מפורש דבמצות גילוח בטהרה אינו יוצא בהעברה ע"י סם, וא"כ הוא הסברא נותנת דגם באיסור גילות [היינו באמצע ימי הנזירות] אם העביר ע"י סם אינו עובר על לאו דלא יעבור, כמבואר, דכך הוא הטעם והסברא, מה שבמצות גילוח אינו יוצא, באיסור גילוח אינו עובר, ודו"ק. 
@22מ) 
@11פשוט דמדייק מדלא כתיב לא יעביר, כמו בר"פ בהעלתך והעבירו תער דקאי עליו ומדכתיב יעבר משמע דקאי אתער שלא נתפרש בזה הפועל ומשמע בין הוא ובין אחר. והנה דין זה בא כאן בגמרא בקיצור, מפני שעיקר החידוש כאן רק לעשות מגלת כמתגלח, אבל בעיקר חיוב המתגלח בהכרח צ"ל דזה הוא רק אם סייע להמגלח, דבלא"ה הוי לאו שאין בו מעשה, וכמ"ש כהאי גונא במכות כ' ב' לענין איסור הקפת הראש והזקן, יעו"ש. וכ"פ שם הרמב"ם בפי"ב ה"ז מעבודת כוכבים, וחידוש שכאן סתם ולא פירש. 
@22מא) 
@11הלשון עוקבת ענינו מקפחת את עקבו ממעמדו, ור"ל הלכה המקובלת איש מפי איש עד משה רבינו עוקבת את הדין המפורש לפי פשטות הכתוב וכדמפרש, שהתורה אמרה בתער והלכה מקובלת בין בתער בין בזוג בין בתלישה ובין במירוט. ולא ידעתי למה קרי לזה עקירת מקרא, והלא כפי המתבאר בדרשה דלעיל ילפינן חידוש דין זה מגוף הפסוק, ומאי שנא דרשה זו משאר דרשות אין מספר כאלה שבש"ס שעליהן לא אמרו עוקבות מקרא אלא כמפורש בתורה חשבינן להו, וי"ל. 
@22מב) 
@11ר"ל שאם באמצע הנזירות גלח שערו סותר המנין וחייב מלקות ומונה מחדש. 
@22מג) 
@11בזה הוא מוסיף לבאר שאם נזר לזמן מרובה אינו סותר כל משך הזמן אלא שלשים יום, דבעינן דכשיגלח תגלחת של מצוה יהיה לו גידול שער של שלשים יום, ועל זה הוא נותן טעם דכמה הוא גידול שער שלשים יום, וממילא לאחר שיעברו שלשים יום יהיה לו גידול שער, ולכן אינו סותר הכל, ולאפוקי מסתירת טומאת מת שאם נטמא באמצע הזמן במת סותר אפילו מאה יום, כגון אם נזר למאה יום ונטמא בסוף התשעים מונה כל המאה מחדש, כפי שיתבאר לקמן פסוק י"ב, ועיין בבבלי נזיר מ"ד א' מענין זה. 
@22מד) 
@11נראה דר"ל משום דדרך בני אדם לגדל שער ל' יום דעד אז ליכא כובד, וש"מ שסתם נזירות שלשים יום. ועיין מש"כ בכלל ענין זה בסמוך אות מ"ט. 
@22מה) 
@11נראה דלא רק ע"פ שווי המלות לבד דריש, אלא גם ע"פ שווי הענינים בכלל, כי ענין נזירות בכלל כתבו התוס' בנזיר ד' ב' שסתמא נודרים בעת צרה או על עבירה שבידם כדי להצטער ולכפר על עונם, יעו"ש, ולפי"ז אחרי דחזינן שהגבילה התורה לשבויה במלחמה שתצטער על עזבה את אביה ואת אמה ירח ימים, ש"מ דשיעור צער הוא במשך זמן כזה, ומכיון דגם הנזיר קיבל עליו להצטער, לכן הוגבל גם אצלו שיעור זמן נזירותו שלשים יום, וסמכו חז"ל זה על גז"ש משווי המלות ימים ימים, וע"ע מה שכתבנו בענין זה בפ' שמיני בפ' ראשיכם אל תפרעו, דמטעם זה סמך הרמב"ם בריש פ"ו מאבילות סמך לשיעור אבילות שלשים יום מפסוק זה ובכתה וגו' אע"פ דבגמרא לא הובא זה, יען דהפסוק הזה מורה דמשך זמן צער ואבילות הוי שלשים יום, יעו"ש. ובכלל דרשה זו דסתם נזירות שלשים יום עיין מש"כ בסמוך אות מ"ט. 
@22מו) 
@11הבאור הוא מפני שחדשה של לבנה אינה אלא כ"ט יום ומחצה בקירוב, וצריך למלאות להשלים המספר שלשים יום, וזה מרומז בלשון עד מלאת הימים, אמנם אין זה אלא רמז ואסמכתא בעלמא, ועיקר המקור מסתם נזירות שלשים יום יתבאר בסמוך אות מ"ט, יעו"ש. 
@22מז) 
@11ובגמרא פריך מי אמר ר"א הכי, והאמר ר"א לעולם יראה אדם עצמו כאלו קדוש שרוי בתוך מעיו, [ר"ל כאלו כל מעיו קדושים ואסור להכחישן בתענית] שנאמר בקרבך קדוש, ומשני, לא קשיא, הא דמצי לצעורי נפשיה הא דלא מצי לצעורי נפשיה, ולקמן בפ' י"א בדרשה מאשר חטא וגו' מובא דרשת ר' אלעזר הקפר שהיושב בתענית נקרא חוטא, יעו"ש. ומפרש בגמרא דפליג אר' אלעזר דאמר נקרא קדוש, ותמה אני למה אינו משוה הגמרא דעת שניהם כמו שמשוה דעות ר"א גופיה השונות כמש"כ דיש חילוק בין היכי דיכול לצעורי נפשיה ובין היכי דאינו יכול. - 
@11אבל ראה זה מצאתי לנכון לקיים גירסא ישנה בסוגיא זו, כי זה לשון הגמרא, אמר שמואל, כל היושב בתענית נקרא חוטא, סבר לה כר"א הקפר וכו', ר"א אומר נקרא קדוש, שנאמר קדוש יהיה גדל פרע שער ראשו וכו', ולשמואל הא איקרי קדוש, ההוא אגדל פרע קאי, ופירש"י ששערו אסור בהנאה, אבל הוא עצמו אינו קדוש, עכ"ל. ודבר פלא הוא מ"ש הוא עצמו אינו נקרא קדוש שהרי מפורש אומר הכתוב (פ' ח') כל ימי נזרו קדוש הוא לה', וקאי על גוף הנזיר כמבואר שם לפנינו. 
@11אך הנה בע"י נמצא הגירסא כך, ולשמואל הא אקרי קדוש, ומשני ההוא דמצי לצעורי נפשיה, ותירוץ זה מכון ממש לתירוץ שמתרץ הגמרא בישוב דעות המחולקות של ר"א כמש"כ, והמגיהים מחקו גירסא זו, והעמידו במקומה הגירסא שלפנינו בגמרא ההוא אגדל פרע קאי, ולפי מש"כ יש סמוכים נאמנים לקיום הגירסא המחוקה, כמו שבארנו. וע"ע מש"כ השייך לענין זה בכלל לקמן פ' י"א בדרשה וכפר עליו מאשר חטא על הנפש. 
@22מח) 
@11פירש"י להכי קרינן קדוש למעוטי דמיו שאין דין קדושה עליהם, קודש משמע שם קדושה [דנתפס הקדושה אף בהדמים], וקדוש משמע הוא קדוש. - 
@11אמנם יש להעיר, כי לכאורה היה אפשר לילף בפשיטות דשער נזיר אסור בהנאה עפ"י מ"ד בסוגיא כאן ובכ"מ דכלאי הכרם אסורים בהנאה מדכתיב פן תקדש ודרשינן פן תוקד אש, והיינו שטעונין שריפה ואסורים בהנאה, וא"כ ה"נ מדכתיב בענין (פ' י"ח) וגלח הנזיר וגו' ולקח את שער ראש נזרו ונתן על האש, הרי מפורש דאסור בהנאה. 
@11וי"ל דאי מהתם הו"א דרק אם גלח בתום נזירותו אסור השער משום דהכל נעשה כמצותו, משא"כ אם נתגלח באמצע ימי נזירותו, קמ"ל בפסוק זה דכל משך ימי נזירותו קדש השער, וע"ע בסמוך יש עוד צריכותא. 
@22מט) 
@11כתב הרמב"ם בפי' המשנה, ענין זה מקובל לחז"ל, ונתנו סמך לזה על דרך סימן, עכ"ל. ולעיל ובסמוך באו עוד מקורים וטעמים על שיעור זמן זה, ומשמע דלפי אותן הדרשות א"צ עוד לדרשה דיהיה בגימטריא שלשים, אבל מדברי התוס' כאן ד"ה שומע אני מבואר דאפי' לאותן הטעמים צריך הדרשה דיהיה, וצ"ל דכונתם כמש"כ הרמב"ם דדרשה דיהיה אינה דרשה עקרית רק באה לסימן בעלמא, ולכן עפ"י כל הדרשות יצויין עוד המספר עפ"י מנין יהיה לסימן ואסמכתא בעלמא. 
@22נ) 
@11כונת הקושיא למה נאמר, דאי משום קדושת גופו כתיב בסמוך בפ' ח' כל ימי נזרו קדוש הוא לה', ואי משום קדושת שערו ג"כ ידעינן ממה דכתיב בפ' י"ח וגלח הנזיר וגו' ולקח את שער ראש נזרו ונתן על האש, ש"מ דמדטעון שריפה אסור בהנאה. 
@22נא) 
@11והיינו נזיר שנצטרע ונרפא מצרעתו בתוך ימי נזירותו ה"ז מגלח כל שערו וכמבואר בפ' מצורע והיה ביום השביעי וגלח את כל שערו. והנה בספרי בא ענין דרשה זו ברוב אריכות ומשובש מאד, ואנחנו העתקנו בזה עפ"י מה שמצאנו בלשון הרמב"ם פ"ז הט"ו מנזירות וז"ל, וכיצד הוא מותר בתגלחת מצוה, שהרי תגלחתו מצות עשה, שנאמר במצורע וגלח את כל שערו וכו', והלא [ר"ל אע"פ] נזיר שגלח בימי נזרו עבר על עשה ול"ת שנאמר קדוש יהיה [והל"ת היא תער לא יבא על ראשו], ובכ"מ אין עשה דוחה ל"ת ועשה, ולמה דוחה עשה של תגלחת הנגע לנזירות, מפני שכבר נטמא הנזיר בצרעת והרי אינו קדוש בהן ובטל העשה מאליו ולא נשאר אלא הל"ת, ולפיכך באה העשה של תגלחת הצרעת ודוחה אותה, עכ"ל. הרי דעיקר הטעם והסברא שנזיר מצורע מגלח, הוא מפני שבימי צרעתו אינו קדוש. ועפ"י זה בררנו נוסחת הספרי דמלשון קדוש יהיה בא למעט נזיר מצורע כמש"כ, ובסוגיא דיבמות ה' א' בא פלפול ארוך בענין זה בכלל, והוא מסתעף להכלל עשה דוחה ל"ת שביארנוהו במקום אחר. 
@22נב) 
@11ומה התם בכהן הדיוט פירושו דשילוח פרע לישנא דרבוייא וגידולא, וכמ"ש בסנהדרין כ"ב ב' פרע ליהוי עד שלשים ומרבי לא לרבי טפי משלשים [כפי שיובא בבאור דרשה הבאה], אף לשון שילוח פרע באומר הרי עלי לשלח פרע גידול שער הוי, והכי משמע שיניחנו לגדל עד שיבא לכלל פרע שהן שלשים, ועיין מש"כ באות הבא. 
@22נג) 
@11עיין מש"כ לעיל אות מ"ט דעיקר ענין זה דסתם נזירות שלשים יום הוא מקובל לחז"ל, ורק אסמכוהו ארמזים ואסמכתות שונות, וכאן הוא מפרש דכן הוא עפ"י הסברא והטבע דסתם שיעור גידול פרע הוי שלשים יום, משום דדרך בני אדם לגדל שער ל' יום דעד אז ליכא כובד. 
@11ועיין בתענית י"ז א' למ"ד דכהן הדיוט מסתפר אחת לשלשים יום דכתיב בהו (יחזקאל מ"ד) ופרע לא ישלחו, וילפינן בגז"ש פרע פרע מנזיר דהוו שלשים כמבואר בדרשות שלפנינו בפסוק זה, ופריך רב פפא לאביי ודילמא ה"ק רחמנא לא לירבו כלל ופירש"י אלא יסתפרו בכל יום, דהכי משמע ופרע דהיינו שלשים לא ישלחו אלא יגלחו, ומשני דהלשון ופרע לא ישלחו משמע פרע ליהוי שלוחי הוא דלא לשלחו, והקשו התוס' מאי מקשה לא לירבו כלל א"כ גז"ש דפרע למה לי, ותירצו דשמא ר"ל לא לירבו עד ל' אלא יגלחו בכ"ט, עכ"ל, וכ"כ בסנהדרין כ"ב ב'. והנה לא נתבאר איך הוי במשמעות הלשון לא לירבו כלל, כמש"כ התוס' לא לירבו עד שלשים, דבעלמא הלשון כלל משמע כלל לא. 
@11ולכן נראה דצריך להגיה מעט בגמ' והיינו להפריד המלה כלל לשתים ולגרוס כל ל' [כל שלשים] ויתבאר כפי' התוס' ואימא לא לירבו כל ל' אלא יגלחו בכ"ט, וניחא הכל. 
@22נד) 
@11עיין מש"כ בבאור דרשה כזו לעיל ריש פסוק ד' בדרשה כל ימי נזרו, וצרף לכאן. 
@22נה) 
@11דבהמה לא איקרי מת, ואע"פ דכתיב בפ' משפטים והמת יהיה לו, אך לא נמצא בשום מקום שם נפש מת על בהמה, ור' ישמעאל ס"ל בגמ' דא"צ למעט בהמה מנפש מת, דכיון דכתיב לא יבא ע"כ בנפש המטמא בביאה היינו באהל הכתוב מדבר, ונבלת בהמה אינה מטמאה באהל. 
@22נו) 
@11ר"ל על טומאת נגיעה ועל הביאה לאהל המת, ולפעמים יצוייר שיתחייב על שתיהן כגון אם נכנס לבית ושהה שם עד שמת שם מת או שנכנס לאהל המת בשידה תיבה ומגדל ובא חבירו ופרע גג התיבה מעליו מדעתו ה"ז לוקה שתים, משום לא יבא ומשום לא יטמא, מפני שטומאה וביאה באין כאחת. אבל אם נכנס כדרכו הוי טומאתו קודמת לביאתו, שמעת שיכניס אצבעות רגלו נטמא, ומשם ביאה אינו חייב עד שיבא כולו. והמפרש כתב בזה"ל, כתיב לא יטמא וחזר ואמר לא יבא, עכ"ל. ואין לשון זה מדוקדק דבאמת כתיב מקודם לא יבא ואח"כ לא יטמא, וצריך תיקון קצת. 
@22נז) 
@11דרשה זו הובאה בכ"מ בגמ' באריכות שקלא וטריא, ורש"י ותוס' האריכו הרבה בביאורה, ואנחנו נבארה בזה עפ"י תמצית המתבאר בהסוגיות עפ"י דרכנו. הנה הלשון להם שבפסוק זה מיותר, דדי היה לכתוב לאביו ולאמו לאחיו ולאחותו לא יטמא, ומדאמר לא יטמא להם קבלו חז"ל שהמלה להם היא מעוטא, ובא למעט בכל אחד מהפרטים החשובים כאן שרק להם אינו מטמא אבל יש מת אחר שהוא מטמא לו, ועל דרך זה דרשו מן לאביו, לאביו הוא דאינו מטמא, ר"ל לקרובים, אבל מטמא הוא למת מצוה, ומן לאמו הוסיפו לדרוש שאפי' אם זה הנזיר הוא כהן ג"כ בכ"ז מטמא הוא למת מצוה, ואחיו מוסיף אף שהוא כהן גדול, ולאחותו מוסיף אף שהולך לשחוט את פסחו ולמול את בנו שהם ב' מ"ע שיש בהם כרת ג"כ חייב להטמא למת מצוה. 
@11ויש להוסיף מה שסמך לדרוש פרטים אלה שחיטת הפסח ומלת הבן ממלת ולאחותו עפ"י מ"ש במדרש שה"ש (ה' ב') על הפסוק פתחי לי אחותי רעיתי וגו', ודריש שם כל התוארים שבאותו פסוק לענין התקשרות ישראל להקב"ה ע"י המצות, ודריש אחותי - שנתאחו לי במצרים בשתי מצות, בדם הפסח ובדם המילה, והוא מלשון התחברות ודבק, וזה מרמז כאן במלת ולאחותו, כלומר אפי' שתי מצות אלו המאחים את ישראל להקב"ה [ונרמזים בשם אחות] נדחים מפני מת מצוה. 
@22נח) 
@11ר"ל אינו בדין טומאה, שאם נגע במת או נשאו או האהילו עליו הרי הוא כמו שלא נגע, ויתבאר זה לפנינו בפ' חקת, וע"ע לעיל ריש פ' ב'. 
@22נט) 
@11לאפוקי גוסס, אע"פ דרוב גוססין למיתה. ואמנם בגמ' כאן יש גירסות שונות בענין זה כמבואר בתוס', ולפי אותן הגירסות גם גוסס בכלל מת, ובכן אין דין זה ברור, ולכן נראה דצריך הנזיר לנהוג בגוסס כמו כהן, שגם בו אין הדין ברור בענין זה, כמבואר לפנינו ר"פ אמור, וקי"ל לפי"ז דאסור הכהן ליכנס לבית שיש שם גוסס אם לא לאיזה תועלת והכרח, כמבואר ביו"ד סי' של"ט וסי' ש"ע, וגם בנזיר צ"ל כן, ונ"מ בזה לנזיר בזה"ז דקי"ל שאסור להטמא למתים, כמבואר ברמב"ם סוף פ"ב מנזירות אסור ליכנס לבית שיש בה גוסס, וכמש"כ. 
@22ס) 
@11דהאי במותם מיותר הוא, כיון דכתיב על כל נפשות מת לא יבא, ולכן דריש שרק לטומאת מת אינו מטמא, אבל לשאר טומאות של קרוביו מטמא, ומה שתפס טומאות נגע וזב ולא אמר בכלל, אבל מטמא הוא לשאר טומאתם, י"ל דאשמעינן לרבותא בנגעים אע"פ דמצורע חשוב כמת, וזיבה נקט אגב נגעים שנשנו בפרשה אחת, כ"מ בתוס', ועיין ברמב"ם פ"ט ה"ט מטומאת אוכלין שכתב מפורש שמותרין להטמא לכל הטומאות לבד מטומאת מת, והכ"מ כתב למקור על זה וז"ל, זה פשוט שלא הוזהרו בתורה אלא מטומאת מת, עכ"ל, וחידוש שלא העיר המקור מדרשה זו. 
@22סא) 
@11אינו מבואר מה קמ"ל בזה, והא כיון דאין בענינים אלו כל טומאה למה לא יהיה מותר בהם. וי"ל משום דהו"א דאסור משום סייג ומשום לך לך אמרי' נזירא כו', קמ"ל דמותר לו לעמוד בהספד ובשורה, משום דהאנשים הסובבים אותו לא יניחוהו להטמא. ומה שכה"ג אסור בדברים אלה כמבואר לפנינו ר"פ אמור, ובכמה ענינים הלא שוו דיני נזיר לכה"ג, צ"ל דהתם הטעם משום דכתיב ביה ומן המקדש לא יצא, והיינו שהווייתו במקדש זו גופא מצוה ובנזיר לא שייך זה. 
@22סב) 
@11ואמנם לא שייך עפ"י דרשה זו להוציא בכלל עבדים מדין נזירות, יען כי יש רבוי מיוחד לנזירות בעבדים, כמבואר בריש פרשה זו בדרשה ואמרת אליהם, וגם קי"ל כל מצוה שהאשה חייבת עבד חייב, ואשה כתיב מפורש בריש הפרשה בדין נזירות. - 
@11אך יש להעיר לפי דרשה זו ממ"ש בהוריות י"א ב', אשר נשיא יחטא, נשיא זה מלך, יכול נשיא שבט, ת"ל מכל מצות ה' אלהיו, ולהלן הוא אומר למען ילמד ליראה את ה' אלהיו, מה להלן שאין כל גביו אלא ה' אלהיו, אף נשיא שאין על גביו אלא ה' אלהיו, והיינו מלך, ולפי"ז עפ"י הדרשה שלפנינו מי שאין לו אלא אדון אחד וכו' יתחייב שלא ינהוג דין נזירות רק במלך שאין לו אלא אדון אחד, משא"כ כל ישראל שיש להם אדון - מלך. 
@11אבל באמת אין סברא לומר כן, אחרי שמפורש כתיב בריש הפרשה דבר אל בני ישראל איש או אשה כי יפליא וגו', הרי דלכל ישראל נאמרה פרשה זו, והתם בהוריות צ"ל עיקר הטעם משום הגז"ש ה' אלהיו כמבואר. 
@22סג) 
@11דהו"א דרק משום קדושת השער חלה עליו הקדושה משום דכתיב קדש יהיה גדל פרע שער ראשו, משום דצריך לשרפם פתח אה"מ כפי שיתבאר בפסוק י"ח, על זה אומר דמדכתיב כי נזר אלהיו על ראשו דמיותר הוא, משמע דבכלל קדוש ראשו אע"פ שאין עליו שער, ועיין להלן פ' כ"א באה עוד דרשה כזו, ועיין מש"כ שם. 
@22סד) 
@11אין הרבותא כפשוטה שאין נזירות לשעות, דהא אפי' ליום וליומים ג"כ אין נוזרין, דקי"ל סתם נזירות שלשים יום ואין פחות מהם, כמבואר לעיל בפסוק ה', אלא בא לאשמעינן דאפי' באופן שיקיים נזירות שלשים יום אי אפשר לצרף עוד נזירות לשעות, וכגון שאמר הריני נזיר שלשים יום ושעה אחת ה"ז נזיר שלשים ואחד יום. 
@22סה) 
@11ואמנם בזה חלוק נזיר עולם מנזיר לזמן לענין תגלחת, שהתירו לו להקל שערו לאחר י"ב חודש אם הכבידו עליו, ובגמ' נזיר ד' ב' ילפו זה מאבשלום שהיה נזיר עולם והיה מגלח אחת לי"ב חודש, יעוי"ש. 
@11אבל הספרי כנראה מסמיך ענין זה על שנוי הלשון דכתיב בתגלחת מה שלא כתיב ביין ובטומאה, כי בעוד שביין ובטומאה כתיב כל ימי נזרו, הנה בתגלחת כתיב תער לא יעבור על ראשו עד מלאת הימים, ולשון זה מורה על הפסק הנזירות בימים ומוציא נזיר עולם שאין הפסק לנזירותו, יען כי לא אסרה תורה העברת שער רק בזה שנזירותו תמלא בימים מוגבלים, ולא נזיר עולם, ולכן הותר בנזיר עולם בתגלחת כמבואר, משא"כ ביין ובטומאה כתיב כל ימי נזרו שכולל גם כל ימי נזיר עולם, זו היא לדעתי כונת הדרשה שלפנינו, ואפשר לומר שגם הגמ' ס"ל כדרשת הספרי, ומה שילפו מאבשלום לאו לעיקר דין היתר הגילוח ילפו אלא רק אזמן י"ב חודש, לגילוי דעת בעלמא, שלאחר י"ב חודש מכבידים השערות על ראש האדם. 
@11ועיין ברמב"ם פ"ג הי"ב מנזירות כתב, ונזיר עולם אם הכביד שערו מיקל בתער מי"ב חודש עד י"ב חודש שנאמר באבשלום והיה מקץ ימים לימים אשר יגלח כי כבד עליו וגו' ודבר זה הלכה מפי הקבלה, עכ"ל. וכתב הכ"מ אע"פ דמייתי ליה מקרא דאבשלום סובר רבינו שאינו מוכרח אלא שקבלה היתה בידם, וכו' עכ"ל. ולא ידעתי מה קשה ליה דהא איך שהוא אין זה מפורש בתורה ורמוז רק בנביאים, וכל דבר הנלמד מנביאים עיקרו בא מפי הקבלה ורק לסמך אקרא, כנודע, אכן יש להעיר, כי כפי שביארנו אנו בדרשת הספרי יש רמז לעיקר ענין זה בתורה, ואין להאריך עוד. 
@22סו) 
@11ר"ל וטעם הוא על איסור טומאת הגוף. 
@22סז) 
@11והיינו מזיד, דאין עונש מב"ד של מטה אלא על המזיד, ועיין משכ"ל בס"פ בהעלותך (י"ב ד'). 
@22סח) 
@11הרבותא בזה אע"פ שבעלמא אין קרבן רק על השוגג, וע"ע בסוגיא כאן. ובנזיר ס"ג א' באה דרשה בפסוק זה בלשון וכי ימות מת עליו, דדוקא אם בטומאה ידוע לו נטמא ולא בטומאת התהום שאפשר שלא ידע אדם מעולם שמת מונח שם, ושוב נדחתה דרשה זו ומסיק דטומאת התהום הוי הלכה מפי הקבלה, ולכן השמטנו דרשה זו. 
@22סט) 
@11היינו שבשעת נזירתו טמא היה והוסיף טומאה, ואין הכונה שלא חל עליו נזירות כלל, אלא בודאי חלה לאחר שיטהר מטומאתו, ורק שלע"ע אין עליו דיני נזירות, שכל זמן שלא נטהר אינו מגלח ואינו מביא קרבן טומאה מפני דלא שייך בו וטמא ראש נזרו כיון שהוא טמא ועומד מתחלה. 
@22ע) 
@11ר"ל שהמטמא את הנזיר אינו לוקה, ולא כמו בתגלחת שעשו בה מגלח כמתגלח, כמבואר לעיל בפסוק ה'. ונראה בטעם הדיוק מדלא כתיב בלשון סתמי ונטמא ראש נזרו כמו דכתיב בתגלחת תער לא יעבר על ראשו, אלא כתיב בלשון נסתר וטמא ראש נזרו המורה על הנזיר, משמע דרק הנזיר בעצמו נצטוה על טומאתו באיסור לאו ולא אחר המטמא אותו. 
@22עא) 
@11ר"ל לא עשה פעולת הגילוח, בין נזיר טהור בין נזיר טמא, ואע"פ שפסוק זה בנזיר טמא כתיב ילפינן לנזיר טהור ג"כ. ובבבלי נזיר מ"ב א' יליף זה מפ' ביום השביעי יגלחנו, כפי שיובא בסמוך, והירושלמי יליף מן וגלח, משום דיגלחנו צריך לדרשה אחרת. וטעם הדרשה מן וגלח נראה דדריש מן וגלח ראשו, דדי היה לכתוב וגלחו אחרי דמוסב על וטמא ראש נזרו, ולכן דריש דלהכי שינה השם ראשו ללמד שצריך לגלח כולו ולא ישייר אף מקצתו. 
@22עב) 
@11כמו שער זקנו וגבות עיניו כמו במצורע, ומדייק זה מיתור לשון את ראשו, דדי היה לכתוב וגלחו אחרי שמוסב על וטמא את ראש נזרו, לכן דריש דרק את שער ראשו מגלת, כמבואר. 
@22עג) 
@11כוונתו לפרש דמ"ש ביום טהרתו אין פירושו יום הבאת קרבנותיו שהוא עיקר הטהרה שהוא בשמיני רק פירושו יום ההזיה, ולא די שיאמר יום השביעי לבד שזה היה במשמע אע"פ שלא הזה, לכן אומר גם ביום טהרתו. 
@22עד) 
@11אם גלח בתוך שבעה של ימי טהרתו סותר, וצריך לחזור ולגלח אחר שבעה, משום דבעינן תגלחת כדי שיהיה בשער כדי לכוף ראשן לעיקרן, ושיעור זה אין מתרבה בפחות משבעה ימים. 
@22עה) 
@11מיתור לשון יגלחנו דריש דאע"פ שאין בו תנאים אלה המפורשים, ביום טהרתו ובשביעי, ג"כ יגלח, וכן אף אם לא ביום, ולא נימא שדינו כמצורע שמגלח רק ביום, כמבואר בפ' מצורע, 
@22עו) 
@11ר"ל כאן מורה יתור הלשון יגלחנו, דדי היה לכתוב וגלח ראשו ביום השביעי, דבא להורות שיגלחנו כולו, אבל בעלמא לא בעינן כולו ממש, ועי' בס' בדק הבית להרא"ה ז' א' שכתב דמצינו לשון רוב שפירושו כל כההיא דאמרי' רוב מצויין אצל שחיטה מומחין הן, שפירושו כל המצויין, והרשב"א שם כתב על זה, דאדרבה מצינו בגמ' כל שפירושו רוב, אבל רוב שהוא כל לא מצינו, יעוי"ש. וצ"ע לכוין דעת הרשב"א, דהא כאן מפורש דבעלמא הוי רוב ככל, וא"כ מי סאני לפרש כך כל הלשונות רוב שבגמ', י"ל דאף דמצינו כאן שרוב הוי ככולו אבל כולו ממש לא הוי, וזו כונת הרשב"א ודו"ק. 
@11ודע דבענין שתלוי בלשון בני אדם נראה דלא אמרינן ביה רובו ככולו, וראיה לזה משבועות כ"ז ב', דהנשבע או הנודר שלא יאכל ככר זה אינו חייב אלא א"כ אכלו כולו, וכן בנדר שיאכלנו, והיינו טעמא, משום דבנדרים הולכין אחר לשון בני אדם, ובלשון בני אדם צריך לשון מבורר. 
@22עז) 
@11ר"ל ואינו עובר על בל תאחר, ומה שכתב וביום השמיני ולא ומיום השמיני בא רק להוציא שלא יביא ביום השביעי, וע' בדרשה הבאה מירושלמי ר"ה. 
@22עח) 
@11ואע"פ דטומאת נזיר שבכאן איירי שנטמא במת וקיי"ל דטמא מת מותר ליכנס במחנה לויה, וזה השער ששם מטהרין את הטמאים הוא בשער נקנור שהוא במחנה לויה, אך משום דמחוסר כפרה הוא אסור לו ליכנס לשם קודם הערב שמש, כ"מ בגמרא. 
@22עט) 
@11ר"ל דבעלמא קיי"ל דכל זמן שלא נקרב חטאת נקרא העולה מחוסר זמן, והכא כיון דכתיב וביום השמיני יביא שתי תורים דמשמע שמותר לו להקדיש בבת אחת מוכח מזה שאינו עובר על בל תאחר שהרשות בידו להשהות קרבנותיו, ולא נאמר ביום השמיני אלא להוציא שלא יביא בשבעת ימים שלפניו. וע"ע בדרשה דלעיל באה דרשה מענין זה. 
@22פ) 
@11הטעם פשוט, משום דהקרבן הוא סוף טהרה, ולכן אי אפשר להביא קודם התגלחת שהיא אחת מהכנות הטהרה. 
@22פא) 
@11ר"ל במקום תורים בני יונה ולהיפך, אלא או שתיהן תורין או שתיהן בני יונה. ונראה דמדייק מדהו"ל לכתוב יביא תורים או בני יונה והוי ידעינן דיביא רק שנים שנים, משום דכלל הוא דבצווי תפסת מועט ומעוט רבים שנים, ולכן דריש דמדכתיב שתי שני מורה לעכב, וכדמפרש. 
@22פב) 
@11דאל"ה היה די לכתוב שיביא אל הכהן ותו לא, ובתו"כ באו הרבה דרשות כאלה. 
@22פג) 
@11ר"ל שאין מביאין קרבן חטאת שהוא לכפרה רק נדרים ונדבות כמבואר לפנינו בפ' אמור (כ"ב כ"ב), וכבר באו לפנינו בפרשה זו עוד דרשות על מעוט עובדי כוכבים מנזירות בפסוק ב' וז'. 
@22פד) 
@11עיין מש"כ לעיל בפסוק ה' בענין זה בדרשה קדוש יהיה וצרף לכאן. ואע"ג דפסוק זה בנזיר טמא כתיב, ס"ל לר"א הקפר דאפילו בנזיר טהור נמי חוטא הוא מפני שציער עצמו כמבואר, והא דנקט לשון זה בנזיר טמא משום דשנה בחטא שלא נזהר מטומאה והאריך נזירותו והוסיף צער על צערו שלא ליהנות מיין וכו', ולא ניחא ליה לאוקים כוליה רק בנזיר טמא משום דלפי"ז הוי הלשון על הנפש מיותר, דדי היה לכתוב אשר חטא והיינו יודעין דקאי אאיסור טומאה, אבל חטא על הנפש שייך בכל הנזירים, וכדמפרש. 
@11ועיין ברמב"ם פ"ג ה"א מדעות כתב ע"פ דרשה זו שאסור לאדם להרחיק עצמו לקצה האחרון מצרכי העולם הזה שלא יאכל בשר ולא ישתה יין ולא ישא אשה ולא ישב בדירה נאה ולא ילבוש מלבושים נאים רק שק וצמר קשה וכיוצא בזה, מפני שזו דרך רעה היא ואסור לילך בה והמהלך בה נקרא חוטא בק"ו מנזיר וכו', כמבואר לפנינו, וגם אמרו חז"ל [ירושלמי נדרים פ"ט ה"א] לא דייך במה שאסרתך תורה אלא שאתה אוסר דברים המותרים, ובכלל זה אלו שמתענין תמיד אינן בדרך טובה ואסרו חכמים שיהא אדם מסגף עצמו בתענית ועל כל הדברים האלו וכיוצא בהן צוה שלמה ואמר אל תצדק הרבה וכו', עכ"ד. והרבה הלח"מ להקשות על הרמב"ם למה פסק כר"א הקפר אחרי דיש חולקים עליו וס"ל דהיושב בתענית נקרא קדוש, כמובא לפנינו לעיל בפסוק ה', ותמה אני שלא הביא מתשובת הרשב"א סי' של"א שכבר הקשו להרשב"א בזה והאריך בישוב הדבר. 
@11אבל האמת נראה לדעתי, דאחרי דכונת הרמב"ם כאן להורות דרך תמידי לכל בני האדם בכלל, בודאי אין סברא שמצוה לאדם לבלות ימיו בתעניות וסיגופים וכדומה, כי לבד שהסברא מחייבת כזאת שדרך כזה אינו מוביל למטרת בנין העולם וישובו שזה נגד רצון הקב"ה כמש"כ לא תהו בראה וגו', הנה יש עוד כמה מאמרי חז"ל המורים איסור בההנהגה כזו כמו בירושלמי קדושין פ"ד סוף הלכה י"ב אסור לדור בעיר שאין בה מרחץ וגינוניתא של ירק, עתיד אדם ליתן דין וחשבון על כל שראתה עינו ולא אכל, ובתנא דב"א ריש פרק י"ד כל הקץ בחיים טובים בעוה"ז סימן רע לו, וכן נאמר ליהויקים (ירמיה כ"ב) אביך הלא אכל ושתה ועשה משפט וצדקה אז טוב לו, ואמרו חז"ל הוריות י' ב' מי סני לצדיקי דאכלי תרי עלמא, ובילקוט תורה פ' ראה רמז תתצ"א חבב הקב"ה את ישראל שהוא מצוה אותן שלא יצערו עצמן ויטלו שכר, ואף ידוע שכמה מצות אדם פטור מהן מפני צער הגוף, כמו מישיבת סוכה בגשמים ומתפילין במיחוש ראש וכדומה. 
@11הנה כי כן בודאי אין כל סברא שהחכמים דר"א הקפר יסברו ההיפך מכל אלה, ומה דס"ל שהיושב בתענית נקרא קדוש - זה קאי בודאי על מקרה צדדית וזמן ידוע ואדם מצויין וכדומה, אבל להנהגה כזו בכל ימי חיי האדם ובכל האדם בודאי אין איש סובר כן, וכיון שהרמב"ם איירי בכזה בספר החקים וההנהגה לכל האדם לכן מביא לסמך דברי ר"א הקפר, ודו"ק. 
@22פה) 
@11עיין מש"כ בדרשה הקודמת השייך לדרשה זו. 
@22פו) 
@11ואין כפרה אלא בקרבן, וממילא מבואר שאחר הבאת קרבנותיו מתחיל למנות נזירות דטהרה כפי סדר הכתובים, וזו היא דעת רבי, ור' יוסי ב"ר יהודה ס"ל דביום ההוא פירושו ביום תגלחתו, ופליגי בהא דנזיר טהור שנטמא מאימתי מתחיל למנות נזירות דטהרה מיום השביעי או מיום השמיני וס"ל לרבי דמתחיל למנות מיום הבאת קרבנותיו שהוא יום השמיני, ור"י בר"י ס"ל דמתחיל מיום תגלחתו שהוא יום השביעי, וכל אחד מפרש לשון וקדש את ראשו ביום ההוא [דהיינו התחלת נזירות דטהרה] לפי דעתו כמבואר. וסברת ר"י בר"י, משום דאי כדעתיה דרבי לא הו"ל להפסוק לומר ביום ההוא אלא וקדש את ראשו, ולכן הוי הפירוש דעל מ"ש וביום השמיני יביא מפרש וכפר עליו, ועל מ"ש וגלתח מפרש וקדש את ראשו, ולכן הוסיף ביום ההוא להורות שזה המאמר מוסב על וגלתח ראשו, ומזה מבואר שמתחיל להתקדש ולמנות מיום תגלחת שהוא יום השביעי, ולהלכה קיי"ל כרבי ע"פ הכלל הלכה כרבי מחבירו, ויתור הלשון ביום ההוא אצטריך לדרשה אחרת כפי שיבא בסמוך, וע' בכ"מ פ"ו הט"ו מנזירות בענין פסקי הרמב"ם בדין זה. 
@22פז) 
@11עיין מש"כ באות הקודם דהלשון ביום ההוא מיותר, ולכן דרשו שנתקדש ביום ההוא אע"פ שלא הביא אשמו, והוא הדין אם לא הביא עולתו, אחרי דהוי דורן בעלמא ולא בא לכפרה, משא"כ החטאת מעכב מפני שבא לכפר, וע"ע בריש פסוק הבא דיליף זה מדרשה אחרת. ולכאורה לפי המבואר שם הוי דרשה זו מיותרת, אך באמת נראה כי דרשה זו בעיקרה אינה באה להורות על דין זה שאין האשם מעכב שאין זה במשמע בלשון ביום ההוא, ונאמרה רק כלפי מ"ש רבי בגמרא דלשון זה מורה דמונה אע"פ שלא הביא כל קרבנותיו ואפילו החטאת, אמרו לו שאפשר לאוקים אע"פ שלא הביא אשמו ע"פ יסוד הדרשה שבפסוק הבא, אבל אילו לא היינו יודעין זה הדין ע"פ יסוד דרשה שבפסוק הבא לא היינו מחדשין זה הדין ע"פ הלשון ביום ההוא, והתוס' כתבו בענין אחר, דאי לאו הדרשה ביום ההוא לא היינו ממעטין מדרשה שבפסוק הבא אלא אע"פ שלא הביא עולתו, משא"כ אשם מעכב, אבל קשה לי על זה, דהלא מפורש אמרו חכמים עולה לא בעי מעוטא דדורן בעלמא הוא כמש"כ. 
@22פח) 
@11ר"ל כי והזיר לה' את ימי נזרו פירושו שיחזור וימנה נזירותו כבתחלה [וכמו שפירש"י בפ' זה], וא"כ הול"ל מקודם להביא כבש בן שנתו לאשם ואח"כ והזיר, כי הלא קודם הבאת האשם עדיין לא נגמרה טהרתו. 
@22פט) 
@11ר"ל אע"פ שלא הביא האשם מונה, כי אינו מעכב, ועיין מש"כ בפסוק הקודם אות פ"ז השייך לענין זה. 
@22צ) 
@11ויום שנטמא עולה ג"כ למנין הנזירות, ולכן אם נטמא ביום הראשון משלים צ"ט ימים, ואם ביום השני - צ"ח ימים. ועיין בסוגיא כאן יש עוד דרשה, נטמא בסוף מאה יכול יהא סותר ת"ל והימים הראשונים יפלו, ראשונים מכלל דאיכא אחרונים, נטמא ביום מאה חסר אחת יכול לא יהא סותר ת"ל והימים הראשונים יפלו ראשונים מכלל דאיכא אחרונים, וזה יש לו ראשונים ואחרונים, אבל השמטנו דרשות אלו מפני דלא קיי"ל כמותם אלא כת"ק במשנה ט"ז א' דנטמא ביום מאה סותר את הכל, וע"ע בדרשה הסמוכה. 
@22צא) 
@11קאי על דרשה הקודמת והימים הראשונים יפלו מכלל דאיכא ראשונים, ומבעי איך מחשבין השני ימים אלו, ור"ל אם בעינן השני ימים שלמים או לא. 
@22צב) 
@11דמשמע דליהוי תרי בנפילה, והיינו כגון דנפקין תרי ומתחילין תלתא, כך פי' הרמב"ם בפ"ו ה"ו מנזירות, וכ"כ המפרש, אבל החוס' פירשו יפלו כתיב משמע כל דהו דנפיק חד וקאי בתרי. וי"ל ראיה לפי' הרמב"ם והמפרש מהדרשה שהבאנו למעלה באות צ', נטמא ביום מאה חסר אחת יכול לא יהא סותר וכו', והנה לפי' הרמב"ם והמפרש ניחא הסברא שיכול לא יהא סותר, משום דעדיין לא נשלמו שני ימים שלמים, אבל לפי' התוס' דבכל דהוא סותר א"כ מהיכי תיתא הו"א שלא יהא סותר, ודו"ק. - 
@11ועיין בסוגיא כאן מפרש דלכן כתיב הלשון יפלו ולא לשון אחר כמו והימים הראשונים יעזוב או יעזבו, משום דאל"ה הו"א דשני ימים שלמים בעינן שיעברו דומיא דיום האחרון לנזירות שהוא שלם, ולשון יפלו משמע ליה כל שנפיק מחד וקאי בתרין. ומה דהוצרך לכתוב ימים ולא כתב והראשונים יפלו, משום דהו"א דיפלו אנזירות דעלמא קאי, ר"ל הנזירות הראשונות, אבל אפי' לבו ביום, לכך כתב והימים. 
@22צג) 
@11יתבאר עפ"י מ"ש בספרי זוטא ר"ע אומר הימים הראשונים יפלו מה שגזרו הראשונים שלשים יום. והבאור הוא מה שהתיר משה לאלעזר ואיתמר בני אהרן דכתיב ראשיכם אל תפרעו, וסתם פרע שלשים יום. ודרשה זו באה ע"ד רמז ואסמכתא בסמיכות על הדרשה דגדל פרע שבפסוק ה', גדל פרע שער ראשו, סתם נזירות שלשים יום, כמה הוא גידול פרע שלשים, וכבר נתבאר ענין זה שם, ועיקר הענין משלשים יום נתבאר בפסוק הנזכר אות מ"ט, יעוי"ש. 
@22צד) 
@11דלשון כי טמא נזרו מיותר לענינא, ובא לרמז כי על כן הימים הראשונים יפלו אך משום דטמא נזרו, אבל לא משום דביטל תנאי נזרו בכלל, וממילא מבואר כי רק על פרט זה דטומאה הקפידה התורה שיסתרו הימים הראשונים וימנה, ואף כי גם התגלחת סותרת שאם גלח באמצע ימי נזירותו מונה מחדש. אך התם טעמא אחרינא הוא משום דבעינן גדל פרע שער ראשו ואין גידול פרע פחות משלשים יום, כמבואר לעיל בפסוק ה', ולכן בזה מחולק סתירת טומאה מסתירת תגלחת, שסתירת טומאה סותרת אפי' מאה יום, [אם קיבל נזירותו למאה יום ונטמא בסוף התשעים יום], אבל תגלחת גם באופן כזה אינה סותרת רק שלשים, וכמבואר לעיל בפסוק ה' בדרשה תער לא יעבור על ראשו. 
@22צה) 
@11ר"ל כל הימים שהוא טמא בהן, ובכל טומאה שהוא אפי' לא טמא מת אין הימים עולין לו מן המנין אלא משלים עליהן את מנין הימים, ומדייק זה מיתור לשון כי טמא נזרו, ומשמע ליה דמורה על כל טומאה שהיא כיון דעכ"פ טמא הוא, ודרשה זו קאי אמתניתין דימי ספירתו וימי גמרו של מצורע, שהם ימי ספורו לאחר שנטהר מצרעתו דכתיב וישב מחוץ לאהלו שבעת ימים, וימי גמרו הם ימי חלוטו שנחלט לטומאה, כמבואר בפ' תזריע. ואמנם אף שאין עולין מ"מ גם אין סותרין את הימים הקודמים, יען כי אין סותר רק טומאת מת בלבד, כדכתיב וכי ימות מת עליו עד שיטמא מטומאת מת. 
@22צו) 
@11ימים שיש בהם גידול שער והן ימי הסגירו שעדיין לא גלח עולין לו, אבל ימים של העברת שער והן ימי ספורו שגורמין לו תגלחת שער כדכתיב והיה ביום השביעי יגלח את כל שערו אין עולין לו. ואמנם טעם דרשה זו אינו מספיק רק לימי ספורו שאין עולין מפני שיש בהן תגלחת, אבל להא דאין עולין בימי גמרו אין מספיק, כי הלא באותן הימים עדיין לא גלח, וכן מביא בירושלמי עוד דרשה על זה מפסוק דס"פ בהעלותך בפסוק אל נא תהי כמת, יעוי"ש לפנינו. 
@22צז) 
@11נראה טעם הדרשה דהו"א כיון דכתיב ביום מלאת לא שייך דינים אלו הבאים רק בנזיר לזמן דשייך ביה יום מלאת, היינו לאחר שנשלם הזמן שנזר, משא"כ נזיר עולם דלא שייך ביה יום מלאת אחרי דכל ימי חייו הוא נזיר, קמ"ל דקאי גם על נזיר עולם, משום דגם נזיר עולם מיקל שערו אחת לי"ב חודש מפני שמכבידין על ראשו, כמבואר לפנינו לעיל בפסוק ח' בדרשה כל ימי נזרו, ועיין בנזיר ד' א' באה דרשה על פ' זה והשמטנוהו מפני דלא קי"ל כותיה. 
@22צח) 
@11עיין מש"כ בדרשה כיוצא בזו ס"פ צו בפסוק ביום צותו. 
@22צט) 
@11דרש כן משום דאל"ה לא נתבאר אהי קאי מלה זו, ודריש שמרצונו יביא ולא שאחרים יכופו אותו. ואמנם את החטאת שלו כופין אותו להביא, ומבואר טעם הדבר בערכין כ"א א' משום דחטאת זה אינו בא לכפרה וגם אינו מעכבתו מלשתות יין, לכן יש לחוש שלא יביאנו כלל וע"כ כופין אותו, משא"כ באשם שמעכבת היתרו יביא מעצמו. 
@22ק) 
@11ר"ל אף כי מדינא צריך לכתחלה להתגלח אחר שיקריב החטאת והעולה והשלמים [הוא איל נזיר], אפ"ה בדיעבד אם גלח אחר אחד מהן יצא. וטעם ההיקש לא נתבאר ענינו בגמ' איך מקשינן והכרח ההיקש, ודברי רש"י בזה לא נתבארו לי כלל, וכפי שימצא המעיין היטב בדבריו ובסוגיות שהביא, ולדעתי יש חסרון דברים בדבריו. ונראה לי ביאור ההיקש, משום דלפי מה דקי"ל בעלמא דחטאת קודמת לעולה, א"כ קשה למה סידר הכתוב עולה קודם לחטאת, ובאמת המשנה בנזיר מ"ה א' סדרה שמביא חטאת ואח"כ עולה, אלא דרצה להסמיך איל נזיר ועולה לחטאת, כדי להקישם לחטאת, דכמו חטאת אם גילח אחריו בדיעבד בודאי יצא, משום דהוא עיקר הקרבן, כך אם גלח אחר העולה לבד ואחר האיל נזיר לבד יצא ג"כ, ולכן קבע חטאת בין עולה ואיל, להקיש שניהם אליו. 
@11ובזה יתבאר מ"ש שאם גלח על אחד משלשתן יצא, אע"פ דפתח רק בהיקש איל נזיר ולא גם בעולה, אך לפי דברינו באמת אתקשי שניהם, ומה שפתח באיל נזיר הוא משום דקורא קרבנות פסוק זה על שם ענין הפרשה, שהוא איל נזיר. 
@11ועיין בתוי"ט פ"ו מ"ז דנזיר שהביא סמך לדין זה שאם גלח על אחת משלשתן יצא, מירושלמי בעוד שהיא דרשה מפורשת בבבלי כאן. 
@22קא) 
@11ר"ל דהא כתיב ברישא ואיל אחד תמים לשלמים, ולמה יצא לכתוב בו ביחוד ועשה הכהן את מנחתו ואת נסכו (פ' י"ז), אלא להקיש לאיל שהוא שלמים ובאים בנדר ונדבה, ואף כל דבר שבא בנדר ונדבה טעונין נסכים כדין דבר שהיה בכלל ויצא מן הכלל ללמד על הכלל כולו, לאפוקי חטאת ואשם שאין באים בנדבה אין טעונין נסכים. 
@22קב) 
@11שמשם יוצאין למחנה שכינה. 
@22קג) 
@11דמיותר הוא לגוף הענין, שהרי כבר כתיב שיקריב כבש לעולה וכבשה לחטאת. ואמנם לא איצטריכא דרשה זו למצוה להקריב לשמו, דזה ילפינן משאר חטאות דצריכין עשיה לשמה, וזה בא רק לעכב בדיעבד, יען כי בקדשים דבר ששינה עליו הכתוב הוא לעכב. ומה דאיתא שם בגמ' לחד מ"ד שדריש מלשון דכתיב בפסוק הסמוך את מנחתו ואת נסכו אפי' בלילה ואפי' למחר, יתבאר אי"ה בפרשה פינחס בפסוק ולנסכיכם ולשלמיכם, כי שם מקומו. 
@22קד) 
@11צריכותא זאת קאי אשינוי בעלים, והיינו שלא יעשה שלמיו של ראובן לשם שמעון, דאלו אשינוי קודש שלא יעשה לשם קרבן אחר ילפינן מפסוקים אחרים בפ' ויקרא וצו (ג' וז'), וגם לא איצטריך לענין זביחה לשמה, דזה ילפינן ג"כ מדרשות אחרות שם, וקאי רק אקבלת דמים דזה לא ידעינן מאותן הדרשות, ומכאן ילפינן לכל השלמים דבעינן שתהיה קבלת הדם לשם הבעלים, ועיין במנחות מ"ח ב' שאם שחט איל נזיר שלא לשמו כשר, רק שלא עלה לבעלים לשם חובה. 
@22קה) 
@11ר"ל דהו"ל לכתוב ועשה את חטאתו ואת עולתו ואת האיל זבח השלמים, ורמז שבזביחתו יעשה עוד מעשה, והיינו הגלוח, וכפי הנראה דריש לשון הפסוק בסירוס, כמו ואת האיל זבח השלמים יעשה - שיגלח. ובירושלמי מקשה על זה והא לבסוף כתיב ועשה הכהן את מנחתו ואת נסכו, וא"כ היה מן הדין שיתגלח אחר מעשה המנחה ונסכים, ולא נמצא ישוב לזה בירושלמי, וא"א לברר בזה הנוסחא האמתית שם, וכפי הנראה עלו קמשונים ושבושים בסוגיא זו כאשר כן הוא בהרבה מקומות בירושלמי, ועי' בתוי"ט פ"ו מ"ז דנזיר שהביא דרשה זו מירושלמי ופירשה באופן אחר, והערנו על דבריו לעיל בפסוק י"ד, ועיין בפסוק הסמוך באה דרשה מבבלי שמגלח אחר מעשה השלמים. 
@11ומה שאמר שמביא חטאת עולה ושלמים, יש להעיר למה לא נקיט כסדר ששנוים בפרשה (פ' י"ד) כבש לעולה וכבשה לחטאת ואיל לשלמים, וי"ל מפני ששחיטת החטאת קודמת בכל מקום לעולה ולשלמים, כדכתיב בפרשה ויקרא והקריב את אשר לחטאת ראשונה, ומה שלא סידר הכתוב כן ביארנו לעיל בפ' י"ד. 
@22קו) 
@11ר"ל לפיכך כיון דשחיטת איל מקדשן לכן אם שחט האיל שלא לשמו לא קידש הלחם, משום דהלחם הוי פרט אחד מעיקר הקרבן שהוא האיל. ובסוגיא כאן מ"ז א' יליף מכאן גם לכבשי עצרת ששחיטתן מקדש את הלחם, ומה שמצויין שם בתורה אור לבמדבר כ"ט הוא טעות, וע"ע לפנינו בפ' צו (ז' י"ג) עוד דרשות ודינים מענין חלות נזיר. 
@22קז) 
@11ומפרש בגמ' שאמרו חכמים לר"ש הא בסוטה כתיב והעמידה לפני ה' ולא חיישינן שמא יתגרו בה פרחי כהונה, אמר להם, זו, נזירה, כוחלת ופוקסת, כדרך הנשים, וזו, סוטה, אינה כוחלת ופוקסת, משום דלנוולה מעמידין אותה שם, כמבואר בפרשת סוטה. והנה לא מצינו שאיפרך ר"ש, וגם לא מצינו מפורש שדעת חכמים להיפך. ומה שאמרו לו מסוטה הוא רק בדרך שקלא וטריא, וא"כ צ"ל הלכה כר"ש, ועיין ברמב"ם פ"ח הי"ד מנזירות ובגליון שם ובלח"מ וצ"ע בזה. 
@22קח) 
@11שאם יגלח בפתח אהל מועד יהיה מחוסר גם הבאה לעזרה ונתינה תחת הדוד של שלמים, והו"ל להפסוק לומר גם שיביא השער, ולכן ע"כ צ"ל שיגלח מבחוץ מקום בישול השלמים, ושם אינו מחוסר הבאה. 
@22קט) 
@11ר"ל שיגלח הנזיר שעמד בפתח אה"מ בעת שחיטת השלמים שצריך שיהיה באה"מ כמש"כ ושחטו פתח אה"מ והוא נכנס לשם לסמיכה שהוא תיכף לשחיטה, ומשם יוצא לגלח במקום שמבשלין השלמים בלשכת הנזירים שמסתמא מבשלן קרוב לעזרה כדי שיקח הזרוע על הכף בעזרה. 
@22קי) 
@11גם הוא ס"ל דע"כ א"א שיגלח בפתח אה"מ ממש, משום דדרך בזיון הוא, ומפרש דלכן כתיב פתח להורות שאינו מגלח כל זמן שפתח אה"מ אינו פתוח. 
@22קיא) 
@11קסבר אע"פ דאשמו מעכבו מלאכול בקדשים, מ"מ לאו מוחלט גמור הוא כיון שכבר גלח לחלוטו ולספורו, הלכך ימנה ימי נזירותו ויגלח ויביא קרבנו ויהא מותר ביין ולהטמא למתים. 
@22קיב) 
@11נסמך על דרשות הקודמות דהא דכתיב וגלח פתח אה"מ לאו דוקא אפתח אה"מ מגלח משום דהוי דרך בזיון, ולכן דריש שבא לשון זה להורות שהראוי לבא אל אה"מ מגלח לנזרו וזה אינו ראוי לבא אל אה"מ שהרי מחוסר כפורים הוא ולכן אסור ביין ולהטמא למתים. 
@22קיג) 
@11ומדמחויב שריפה בודאי הוא אסור בהנאה, וכפי המבואר מדברי הר"ן בסוגיא דע"ז ע"ד א' האי בכל שהוא אין פירושו שאפי' במשהו מאיסורין האלו יאסור תערובתו בהנאה, דהא דוקא דבר שבמנין קא חשיב, הלכך ודאי האי כל שהוא פירושו שכל אחד מאיסורים הללו אם הוא דבר שבמנין אוסר תערובתו אפי' ריבה עליו כיוצא בה. 
@22קיד) 
@11משמע אשר תחתיו יהא זבח השלמים לומר לך מן הזבח עצמו יהא תחתיו. 
@22קטו) 
@11ר"ל דשם זבח מורה שאינו מקפיד מצד שהם שלמים רק מצד שהם זבח והוא הדין חטאת ואשם. 
@22קטז) 
@11ונ"מ בזה יתבאר בדרשה הבאה, וכן הלחם שמניף נאכל לכהנים ושאר הלחם נאכל לבעלים. ומה שנקרא בכ"מ בקדשים מורם מאיל נזיר הוא הזרוע בשלה עם החזה ושוק עם הלחם שמניף. 
@22קיז) 
@11פירש"י אין בשלה אלא שלמה לא נתפרש באיזה לשון, עכ"ל. והתוס' כתבו דמשמע בשלה כמו בשל לה למ"ד דגושה ומפיק ה"א כמו שיש לה, כלומר כמו שהיא, עכ"ל. והנה במסורת שלנו אין הה"א דגושה, וגם לפני המסורה שהיתה לפני בעלי התוס' ג"כ אין דבריהם מבוארים ברחבה, ואף אינו מבואר טעם פלוגתתם של רבנן ורשב"י. 
@11ולולא דבריהם י"ל דשניהם מדייקים מלשון מן האיל, כי לשון כזה מורה מובן,,של" ולפעמים מובן,,ממנו", וס"ל לרשב"י דהפי' מן האיל הוא כמו ממנו, והיינו שיקח את הזרוע כשהיא מבושלת מן גוף האיל, ועל כרחך שהיא מתבשלת בחיבור עם האיל, אחרי דמפרידין אותה מגוף האיל כשהיא מבושלת, ומה שהכריח אותו לפרש כן, כדי שיהיה הפירוש מן האיל דוגמת מן הסל שבחלת מצה שהפי' מצה אפויה לוקחים מן הסל הכללי, וחכמים ס"ל דאחרי שמדרך העולם כשמבשלין איל לנתחהו לנתחים בודאי ג"כ מחתכין הזרוע מגוף האיל קודם הבישול, והפי' מן האיל הוא כמו הפירוש וחלת מצה אחת מן הסל, ור"ל שיקחו את הזרוע כשהיא שלימה, וכמו שהחלת מצה היא שלימה, דאל"ה לא יונח עליה שם חלה, כך כאן פי' הזרוע כשהיא שלימה, דאל"ה הול"ל ולקח מן הזרוע, ודו"ק. 
@11ואמנם מפרש בגמרא לחד לישנא דכו"ע ס"ל דבהדי איל מבשל לה, ופירש"י דאין מקרא יוצא מידי פשוטו, וקרא משמע דעם האיל מבשלו, ולפי"ז יוצא מידי דרשה זו נ"מ גדולה לדינא בעיקר גדול בתורה, והיינו אם נתבשל איסור בהיתר בכמה חלקים של היתר בטל האיסור, והנה הזרוע של איל נזיר הוא המורם ממנו ומניפין אותו וניתן לכהן ואסור לזרים והאיל כולו נאכל לבעלים דהא שלמים הוא כמבואר בדרשה הקודמת, ולפי המבואר דלכו"ע מתבשלת הזרוע שהיא אסורה לזרים עם האיל הנאכל לבעלים, וא"כ איך אוכלים הבעלים, וע"כ הוא משום דבטלה הזרוע האסורה בתוך האיל המבושל ושיערו חכמים שבשר ועצמות של גוף האיל נגד הבשר ועצמות של הזרוע יש ששים פעמים, ומבואר לפי"ז שאיסור בטל בששים פעמים כאלה של היתר, וטעם הדבר מפני ששיערו חכמים דבשיעור כזה פוסק הטעם של האיסור. 
@11וראוי לדעת שחכמים עשו עוד שיעורים שונים בביטול איסורים, כמו ערלה וכלאי הכרם במאתים ואסמכוה אקרא, ותרומה במאה, ובריה וחתיכה הראויה להתכבד ודבר שבמנין ודבר שיש לו מתירין אפילו באלף לא בטל, ואיסור קבוע לא בטל, ויין נסך וע"ז לא בטלו משום גדר ע"ז דכתיב לא ידבק בידך מאומה, ומתבארים פרטים אלו לפנינו בהמשך החבור. 
@22קיח) 
@11פשוט דמדייק מיתור לשון אחת ואחד, דמיותר הוא, אחר דבלא"ה כתוב בלשון יחיד, חלת ורקיק, ולכן מורה שיהיו שלמים, והיינו שהיו כאחת ולא פרוסים, וכעין זה דרשו במנחות ע"ז ב' גבי חלות תודה והקריב ממנו אחד שלא יטול פרוס. - 
@11ועיין בשו"ת חכם צבי סי' ס"ב שחקר בענין חלות של שבת שהיתה החלה חרוכה בתנור עד שבהכרח היה לגרר מקום החריכה ולחסר מקצת מהחלה אם מותר לבצוע עליה, ונוטה להחמיר, ולפי המבואר כאן ובמנחות שם אינו מוכרח כלל דחלות של שבת צריכות להיות שלמות דוקא, דדוקא היכי דכתיב אחד או אחת ממעטינן שבורה ופרוסה, אבל זולת זה נכללות בשם חלה גם פרוסה, דאל"ה הדר קשה ל"ל המעוטים אחת ואחד, ואף דבברכות ל"ט ב' איתא דגם בחול מצוה לבצוע על ככר שלם, אך הן אמרו שם דזה רק למצוה מן המובחר ולא לעכובא, וכש"כ דלא שייך איסור בזה, וברמ"א לאו"ח סי' רע"ד כתב שהחלות של שבת צריכות להיות שלמות דוקא, ולפי מש"כ צ"ע בזה. 
@11אמנם ע"פ הסברא י"ל דבשבת ויו"ט צריכות החלות להיות שלמות ע"פ מ"ד בפסחים קט"ו סע"ב דבפסח מצוה לחצות מצה אחת כדי לקיים לחם עוני כעני שדרכו בפרוסה, ועיי"ש בתוס', ואחרי שבשבת ויו"ט מחויבים בעונג ושמחה אין נכון לבצוע על פרוסה שהוא בערך לחם עוני, ואמנם עכ"פ אין שייך מטעם וסברא זו לאסור דיעבד, ואין להאריך עוד בזה. 
@22קיט) 
@11הרבותא בזה להוציא מדין שאר תנופות בקרבנות שנוהגות רק באנשים ולא בנשים כמבואר לפנינו בפ' צו. וטעם הדבר כתב הרמב"ם בפיה"מ קדושין פ"א מ"ה משום דדין הנזיר והנזירה בענין הקרבן שוה כהוראת הפסוק בתחלת הפרשה איש או אשה כי יפליא, ועיין מש"כ בפסוק הקודם אות ק"ז. 
@11ומה שכתב הרמב"ם בפ"ת ה"ד מנזירות שמניפה גם הזרוע, לכאורה צ"ע, דבמשנה כאן בסוגיא איתא רק שתנופת המנחה נוהגת רק באשה נזירה, וי"ל משום דכייל דין זה בנזיר ובסוטה כמ"ש התנופות נוהגות באנשים ולא בנשים חוץ ממנחת סוטה ונזיר, ובסוטה ליכא רק מנחה, להכי תנא גם בנזיר רק מנחה, אבל באמת מניפה את הכל כמו הנזיר. 
@22קכ) 
@11ר"ל אחר מעשה דבר אחד מעשה הקרבן אע"פ שעדיין לא גלח דתגלחת לא מעכבא. 
@22קכא) 
@11ר"ל מה התם מעשה התנופה עושה אחר התגלחו את נזרו כדכתיב כן שם מפורש, אף הכא כן. 
@22קכב) 
@11ר"ל שהתנופה בכלל אינה מעכבת, ואע"פ דכתיב (בפסוק י"ט) ונתן על כפי הנזיר משום דאינה אלא למצוה אפילו בנזיר שיש לו כפים ולא לעכובא, ועיין במנחות י"ט א' ס"ל לרב דהתנופה בנזיר מעכבת משום דכתיב (פ' כ"א) כן יעשה כמו דכתיב חוקה דמי, וכל מקום שנאמר חוקה מעכב, אבל לא קיי"ל כמותו מפני דרשה זו, ולכן השמטנו אותה דרשה. אמנם צ"ע מאי שנא מסוטה דכתיב בה ונתן על כפיה וקיי"ל (סוטה כ"ז ב') אם היתה גידמת אינה שותה משום דכתיב ונתן על כפיה, וע' מש"כ בזה בפרשה הקודמת בפ' י"ח בדרשה ונתן על כפיה. - 
@11ועיין לעיל בפסוק ז' בדרשה כי נזר אלהיו על ראשו דרשינן שם ג"כ בין שיש לו שער בין שאין לו שער, ולכאורה דרשה זו כפולה היא, אך י"ל דהתם אשמעינן דאע"פ שאין לו שער וא"א לקיים בו קדש יהיה גדל פרע שער ראשו, בכ"ז קדושת הנזירות עליו, וכאן אשמעינן דצריך לנהוג דיני טהרת הנזיר בגמר נזירותו אע"פ שא"א לקיים בו ולקח את שער ראש נזרו (פ' י"ח). 
@22קכג) 
@11ר"ל שהקדשת הקרבן צריך שיהיה אחר קבלת הנזירות, אבל אם הקדים והפריש קרבנו קודם שקיבל עליו נזירות אין קדושה חלה עליו. 
@22קכד) 
@11ר"ל דלהנזירות לא שייך רק קרבנות המיוחדים לנזירות שהם ג' בהמות (פ' י"ד), ואם נדר להביא יותר, הנה אף שמחויב לקיים נדרו בכ"ז אינם שייכים אל הנזירות שינהגו כמו קרבנות נזיר בלחם ויתר פרטי הדינים. 
@22קכה) 
@11ר"ל הנזיר בודאי אינו נדון בהשג יד דהיינו בקרבן עולה ויורד כמו בטומאת מקדש ומצורע שהעני מביא תורים ובני יונה, כי קרבן נזיר קבוע לעשיר ולעני בשוה, וא"כ הלא אין מבואר הלשון כפי אשר תשיג ידו, ולכן דריש דה"ק קרא, קרבנו שהפריש הוא משלו יביא על נדרו מלבד אשר תשיג ידו, מלבד אותו שאינו יכול להפריש משלו, שעני הוא ותשיג ידו לאחר זמן שאחרים יתנו לו יביאנו ויצא ג"כ. והרבותא היא דאע"פ דכתיב קרבנו בכ"ז יוצא גם בהפריש אחר לצרכו, וע"ע בסוגיא. 
@22קכו) 
@11ומבואר במנחות י"ט א' דכל מקום דכתיב כן יעשה כמו דכתיב חקה דמי, וכ"מ דכתיב חקה מעכב. 
@22קכז) 
@11ושני מיני נזירות אלו סותרים זא"ז, דבנזיר סתם חייב בתגלחת לאחר שלשים יום ונזיר שמשון אסור בתגלחת לעולם [רק בהקלת שער] וא"כ איזו מהם תדחה. 
@22קכח) 
@11רק הלכה למשה מסיני, וזה נקרא כנגד המפורש בתורה דברי סופרים או מדרבנן כמש"כ הרמב"ם בסה"מ שורש ב'. 
@22קכט) 
@11ר"ל רק אם מקיים ככל תורת נזרו מבלי השאיר אף פרט אחד. ועיין מש"כ לעיל בפסוק ג' בענין זה. 
@22קל) 
@11ומפרש בגמרא אי מה נזיר אסור בחרצן אף כהן מברך אסור בחרצן ת"ל (פ' עקב) לשרתו ולברך בשמו, מה משרת מותר בחרצן אף כהן מברך מותר בחרצן, ונראה שייכות ענין כהן מברך למשרת ע"פ המבואר במנחות י"ח א' דנשיאת כפים היתה נחשבת במקדש עבודה כשאר עבודות קדשים, וא"כ הוי זה בכלל משרת. 
@11אך לא ידעתי ל"ל בכלל היקש זה תיפק ליה דזיל בתר טעמא, דנזיר דענינו בכלל קדושה ופרישות מתענוגי עוה"ז ממילא אסור גם בחרצן, משא"כ כהן מברך דעיקר הקפידא בשכרות שתהא דעתו מיושבת עליו בעת הברכה ממילא מותר בחרצן שאינו מטריד דעתו כשכרות. ואפשר גם כונת הגמרא מה משרת מותר בחרצן וכו' היא כמש"כ, ר"ל דכל עבודות שבמקדש מותרות בחרצן מפני שאינו מטריד הדעת ממילא גם ברכת כהנים כן, ודו"ק. 
@11ומפרש עוד בגמרא בסוגיא כאן אי מה כהן משרת בעל מום לא, אף כהן מברך בע"מ לא, ומשני הא אתקש לנזיר, וכמו שנזיר אף אם הוא בעל מום מקבל עליו נזירות כך כהן אף אם הוא בע"מ מברך, ומכוין לסמיכת הפרשיות שלפנינו כמבואר למה נסמכה פרשת כהן מברך לפרשת נזיר וכו'. וכתבו התוס' מכאן נראה דבע"מ מברך ברכת כהנים וכו', וכ"כ במנחות ק"ט א', ועיין בדבריהם בסוטה ל"ט א'. 
@11ואני תמה מאוד כמו על הגמרא כן על התוס' שחקרו בכלל הענין אם כהן בע"מ נושא את כפיו, והא מפורש איתא בספרי ס"פ שופטים (כ"א ה') ונגשו הכהנים בני לוי לשרתו ולברך בשם ה' דריש שם בספרי אין לי אלא תמימים, בעלי מומים מניין ת"ל בני לוי, כי בם בחר ה' אלהיך לשרתו ולברך בשם ה' מגיד שברכת כהנים כשרה בבעל מומים, ועיי"ש לפנינו בבאור דרשה זו, והרי מבואר מפורש דרשה גמורה שכהן בע"מ נושא את כפיו, ול"ל כל החקירות והסברות בזה. 
@11ויותר מזה קשה לי, דבמגילה כ"ד ב' מבואר במשנה וגמרא דכהן בע"מ לא ישא את כפיו מפני שהעם מסתכלין בו, ויש שכתבו הטעם ע"פ האגדה דהמסתכל בכהנים בשעה שעולין לדוכן עיניו כהות, ויש שכתבו בשם הירושלמי דע"י ההסתכלות מסיחין דעתם, ולא ידעתי בכלל מנין לנו לחדש גזירות בדבר שמפורש היתרו בתורה. 
@11ומה שמבואר בגמרא שאם היה הכהן דש בעירו, כלומר שכולם מכירים אותו עולה לדוכן, מפני שהצבור לא יסתכלו בו, ובאו"ח סי' קכ"ח ס"ל בארו בזה פרטי דינים, תמיהני שלא העירו דהעיקר צ"ל אם המום הוא דש וניכר להצבור, אבל אם המום חדש ונולד זה לא כביר הלא בודאי יסתכלו בו גם אם הכהן עצמו דש וניכר להצבור, וזה סברא קרובה ומתקבלת, ועם זה דין מחודש, וצריך תלמוד. 
@22קלא) 
@11ענין זר הנושא את כפיו הוא כשעולה לדוכן לברך את ישראל בברכת כהנים, ונראה דלכן נקרא ע"פ רוב ענין ברכת כהנים בשם נשיאות כפים להבדיל מסתם ברכות בכלל אשר בודאי א"א להגביל רק לכהנים, יען כי הלא לכל איש מותר לברך איש את רעהו, ואפילו זרים, ורק בזה מצויינת ברכת כהנים שהיא בנשיאת כפים, כפי שיבא בדרשה בסמוך. 
@11ויש להעיר על מה סמכו העולם לברך איש את אחיו בנשיאות כפים על ראש המתברך, כמו שנוהגין בברכות חתנים וכדומה, אחרי כי כמבואר הוי סדר ברכה זו מיוחדת רק לכהנים, ולזרים יש בזה איסור עשה, ודוחק לומר כי לכהנים מסורה רק בנוסח הברכה שמבואר בפרשה יברכך וגו', יען כי כפי שמתבאר מסוגיא דמנחות י"ח א' הוי ענין נשיאות כפים עבודה כשאר עבודות שבמקדש. 
@11ואני שמעתי מאיש אמונים שהגר"א מווילנא ברך את הג"מ רי"ח לנדא מו"ץ דווילנא בשעת חופתו והניח ידו אחת על ראש הגרי"ח בשעת הברכה, ושאלוהו על ככה, והשיב, כי לא מצינו ברכה בשתי ידים רק לכהנים במקדש, וזולת זה לא ראיתי ולא שמעתי מי שיעיר בזה, והיא הערה נפלאה, ודוחק לומר דכל עיקר מצות נשיאות כפים היא רק בצבור בעשרה משום דבר שבקדושה, דזה הוי רק אסמכתא, כמש"כ הר"ן פ"ג דמגילה. 
@11וגם נ"ל דאפילו לכהן לא הורשה לברך ברכה פרטית בנש"כ שלא בזמן ומקום הנקבע לזה. וראיה נ"ל ממ"ש במגילה כ"ז ב' שאלו לר"א בן שמוע במה הארכת ימים א"ל מעולם לא נשאתי כפי בלא ברכה, ואם כפשוטו קשה מאי רבותיה, אלא הכונה שלא נשא כפיו לברכה בעלמא שלא בשעת מצוה וחיוב ברכה, ודו"ק. - 
@11והנה בשבת קי"ח ב', א"ר יוסי, מעולם לא עברתי על דברי חבירי, יודע אני בעצמי שאיני כהן, ואם אומרים לי חבירי עלה לדוכן אני עולה, וכתבו התוס' וז"ל, לא ידע ר"י מה איסור יש בזר העולה לדוכן אם לא משום ברכה לבטלה, דלכהנים אמרה תורה לברך את ישראל, עכ"ל. ועל הדברים המעטים האלה רעשה הספרות בכמה מחבורי ראשונים ואחרונים ליישב דבריהם מדרשה שלפנינו, דנשיאות כפים בזר הוי איסור עשה, וגם דברי ר' יוסי בעצמו תמוה מאד, כי איך לא חשש הוא לאיסור נשיאות כפים בזר, ובכל הדברים הנאמרים בזה לא מצאתי קורת רוח. 
@11ולא אמנע מלהעיר דבר חדש ונפלא מה שמצאתי בהקדמת ס' רבינו ירוחם שהביא מאמר זה דר' יוסי ובמקום שכתוב לפנינו יודע אני בעצמי שאיני כהן כתוב שם יודע אני בעצמי שאיני כדאי, ולפי"ז יהיה הכונה אם יאמרו לי חבירי עלה לדוכן, לא לדוכן של כהנים בנשיאות כפים אלא למקום ששם דורשין גדולי החכמים לפני הצבור, והוא מקום גבוה ובולט כעין איצטבא, וכמ"ש בב"ב כ"א א' מותבינן ריש דוכנא, וכ"כ בערוך דבלשון ישמעאל קורין לאיצטבא דוכן, ומזה הלשון במגילה ג' א' ובכ"מ ולוים בדוכנם, וא"כ אין כל ענין נשיאות כפים במאמר זה של ר' יוסי, כי נשתבשה הגירסא שבגמ', ובמקום כדאי כתוב כהן. 
@22קלב) 
@11ושם ילפינן בדרשה מיוחדת דהוי בלה"ק. ור' יהודה ס"ל דא"צ לגז"ש זו רק מדכתיב כה תברכו, וס"ל דכל מקום שנאמר כה הוא לעכובא, שיאמרו בלשון הקודש. 
@11והתוס' הקשו לרבנן למה לא ניליף מברכות המזון דכתיב ואכלת ושבעת וברכת, וקיי"ל שם דברכת המזון בכל לשון, ועי"ש מה שתירצו, ולי נראה פשוט, דניחא ליה למילף מדבר שהוא מענין ומסוג ענין זה, והיינו מדבר שהוא לברך את ישראל, משא"כ ברכת המזון שהוא מסוג אחר, תודה ושבח להקב"ה. - 
@11ויש להעיר בין לרבנן ובין לר"י קשה ל"ל לדרשה זו בכלל, תיפק ליה דאחרי דבנשיאת כפים צריך לברך בשם המפורש כדלקמן, וזה א"א כלל לבטא בלשון אחר זולת לה"ק, ודוחק לומר דאשמעינן לענין שאר נוסח הברכה שתהיה בלה"ק, יען כי לא יתכן לברך בשני לשונות, וי"ל כיון דבשם המפורש אין חיוב לברך רק במקדש אבל לא בגבולין, איצטריך הדרשה לחיוב לה"ק בגבולין. 
@22קלג) 
@11ור' נתן ס"ל דא"צ לגז"ש זו, אלא ילפינן כן מדכתיב (פרשה עקב) לשרתו ולברך בשמו, מה שירות בעמידה דכתיב (שופטים י"ח א') לעמוד לשרת, אף מברך בעמידה. ונראה נ"מ בדרשות רבנן ור' נתן לפי מ"ד בזבחים ט"ו ב' דיושב מחלל עבודה, א"כ לר"נ דאיתקש לשירות, לכן אם בירך בישיבה לא קיים מצוה זו, וצריך לחזור ולברך בעמידה, ולרבנן דילפי מלוים אינו מבואר דמעכב אף בדיעבד, ולפי"ז צ"ע במש"כ התוס' בד"ה הרי כהלכה פסוקה דבבירך מיושב לא יצא משום דאיתקש לשירות, והלא היקש זה הוא רק אליבא דר' נתן, וצ"ע שלא הביאו ראיה דברכת כהנים בעמידה מפ' דדה"ב ל' ויקומו הכהנים ויברכו את העם. 
@22קלד) 
@11ופריך בגמ' אי מה להלן כהן גדול וראש חודש ועבודת צבור, דכל אלה היו שם, כמבואר לפנינו בפרשה שם, אף כאן רק באלו חייבין לברך, ולכן קאמר ר' נתן דא"צ לגז"ש זו, אלא הרי הוא אומר בכה"ג (שם) לעמוד לשרת בשם ה' הוא ובניו כל הימים, מה הוא בנשיאות כפים [כדכתיב וישא אהרן את ידיו], אף בניו בנשיאות כפים, וכתיב כל הימים, ר"ל ותו לא תקשי אימא רק ר"ח ועבודת צבור, ואיתקש ברכה לשירות, ר"ל ואע"פ דבהאי קרא לאו ברכה כתיבה אלא שירות לעמוד לשרת בשם ה' הוא ובניו כל הימים, איתקש ברכה לשירות בקרא אחרינא כדכתיב בפרשה עקב לשרתו ולברך בשמו. 
@11ועיין בשו"ת נב"י קמא חאו"ח סי' ה' שחקר אם נשיאות כפים בכלל מעכב וגם בדיעבד, ונ"מ בכהן שידיו מרתתות ואינו יכול לנשאן אם יעלה לדוכן בלא נשיאת כפים או לא, יעוי"ש. והנה לפי מש"כ באות הקודם בשם התוס' דאם מקשינן ברכה לשירות מעכב אף בדיעבד, וא"כ אחרי דדרשת רבנן כאן איפרכא כמש"כ אי מה להלן כה"ג וכו', וא"כ ע"כ קיימא דרשת ר' נתן מהיקש ברכה לשירות, א"כ מבואר דנשיאות כפים מעכב אף דיעבד, וע"ע מש"כ בכלל ענין נשיאות כפים בדוכן לעיל אות קל"א ובפ' שמיני בפסוק וישא אהרן את ידיו. 
@22קלה) 
@11ופי' הב"י באו"ח סי' קכ"ח דאינו עובר ממש על ג' עשין, יען שבלשון צווי אינה רק עשה אחת כה תברכו, אלא ר"ל דהוי כעובר על ג' מ"ע, עכ"ל. ור"ל דמצוה חשובה היא דנשנה קיומה בג' לשונות. 
@11ודע דיש להעיר אם יש חיוב על ישראלים להתברך מפי כהנים או לא, ונ"מ בזה פשוטה, וגדר הספק בזה, יען כי מכיון שאין הכהנים יכולים לקיים מצותם בלא ישראלים השומעים ומקבלים ברכתם, א"כ אפשר שחל גם על ישראלים חיוב כדי שיוכלו הכהנים לקיים חובתם הם. 
@11ויש להביא ראיה דאין סברא זו עושה לחיוב את הצד השני - ממצות פו"ר דאע"פ דקיום מצוה זו בגברים תלוי בנשים, ובכ"ז הלכה רווחת היא דאין הנשים מצווין על פו"ר. 
@11ולפי זה צ"ע לפי מש"כ הר"ן ריש פ"ב דקדושין דאע"פ דאין אשה מחוייבת בפו"ר מ"מ יש לה בזה מצוה שמסייעת לבעלה לקיים מ"ע, וכ"כ התוס' ובעה"מ בר"ה ו' ב' דאע"פ דאין אשה מחויבת בשמחת יו"ט משום מ"ע שהז"ג בכ"ז יש לה מצוה כשהיא שמחה משום דע"י זה שמח בעלה שא"א לו לשמוח בלעדה, א"כ ה"נ בנ"ד אפילו אם נימא שאין חיוב לישראלים לשמוע ברכת כהנים, מ"מ יש להם מצוה שמסייעים להכהנים לקיים מצותם. 
@11אבל האמת נראה דלא שייך בזה חיוב ומצוה כלל מחמת סיוע לכהנים, והוא ע"פ מ"ש בסוגיא כאן לענין ביהכנ"ס שכולה כהנים אפילו הכי עולים לדוכן מפני שברכתם חלה על עם שבשדות, כלומר על כלל ישראל, א"כ הרי הם מקיימים מצותם במלואה בכל אופן, בין שיש להם שומעים בין שאין להם שומעים, ודו"ק. 
@22קלו) 
@11כשחזרו ישראל מבבל נשתכח מהם לשון הקודש, ולכן תקן עזרא שבשעת קריאת התורה יתרגמו להעם כל פסוק שבתורה בלשון ארמי שהורגלו בו בבבל, וחז"ל הוציאו כמה פסוקים שבתורה שלא לתרגמם, מפני שעדיין העם בוערים והמוניים, וכשישמעו ענינים ששכלם הגשמי לא יתפיס יקלו בכבוד התורה, ואחד מענינים אלה פרשת ברכת כהנים, מפני שכתוב בה ישא ה' פניו אליך ויאמרו שהקב"ה נושא פנים לישראל, וכמו שבאמת היו מי שטעו בדבר זה וכפי שיבא בסמוך, ואין זה כבוד ה' וישראל, וסמכו חז"ל ענין הוצאה זו לרמז וסימן בעלמא בלשון כה תברכו, לברכה נתנה ולא לתרגום - לפני ההמון, כמבואר. 
@22קלז) 
@11ואע"פ דלהם קאי אבני ישראל, נראה דמדייק ודריש מדלא כתיב אמרו להם בצווי, וכתיב אמור במקור, משמע ליה בברכות האמורים להם מפי הקב"ה, וכמ"ש בסמוך יברכך ה' בברכה המפורשת בתורה ברוך אתה בעיר וכו', וברכת הקב"ה בודאי קאי אכולם. 
@22קלח) 
@11דבני ישראל עשרה משמע כדילפינן בגמרא לענין דבר שבקדושה, מדכתיב (פ' אמור) ונקדשתי בתוך בני ישראל מכאן דכל דבר שבקדושה אין אומרים בפחות מעשרה, ומסיים הר"ן דענין זה אסמכתא הוא, יען דסדר תפלה גופה דרבנן, ולא ידעתי מאי שייך זה לסדר תפלה, והא ענין ברכת כהנים היא מצוה מפורשת בתורה. 
@22קלט) 
@11טעם הדבר נראה ע"פ מ"ש בסוטה מ' א', אמר ר' יצחק לעולם יהא אימת צבור עליך, שהרי כהנים כלפי העם ואחוריהם כלפי שכינה, ומבואר שטעם הדבר משום אימת צבור, וגם מבואר שהקב"ה חלק כבוד לצבור, שהרי מחל על כבודו. ומטעם דרשה זו נראה יפה המנהג שמתפזרין הכהנים לעמוד בכל אורך הכותל, כדי שיהיו פניהם כלפי העם. 
@11ועיין בתשובות הרמב"ם סי' פ"ה [דפוס לפסיא] בתשובה לשואל אחד שהתרעם על המנהג שהכהנים עומדים פניהם כלפי הקהל ואחוריהם כלפי ההיכל, והשיב שאם הספרים שבהיכל גבוהים מן הארץ עשרה טפחים חולקים רשות לעצמן ואין שום איסור לכהנים בזה שאחוריהם כלפי ההיכל, עכ"ד. ותמה אני שלא זכר כלל מדרשה זו שמפורש ההיתר וא"צ כלל לטעם רשות בפ"ע, וצע"ג. - 
@11וראיתי לאחד מגדולי האחרונים שכתב, כשאני דורש בפתיחת ההיכל אני מצדד עצמי שלא להיות אחורי אל ההיכל, עכ"ל. ולפי המבואר בדרשה שלפנינו י"ל דגם בדרשת החכם מותר לעמוד כלפי העם משום אימת וכבוד צבור, שהקב"ה מחל על כבודו עבורם, כמבואר. ויותר מזה בדרשת חכם לפי מ"ד במדרש משלי סי' ט' שחביבה דרשת חכם לפני הקב"ה עד שבאותה שעה הוא מוחל עונותיהם של ישראל, יעו"ש. 
@11אך הנה לכאורה צ"ע ממ"ש במ"ר במדבר ס"פ ה' דבני קהת כשהיו נושאין הארון היו נושאין אותו פניהם כלפי הארון ואחוריהם לדרך, היינו להעם, ומפרש שם משום דאין גבהות לפני המקום, יעו"ש. וזה לכאורה סתירה לכל המבואר למעלה, אך י"ל דהא דמחל הקב"ה על כבודו - הוא רק במקום תפלה או מדרש וכדומה, אבל לא בדרך. וטעם הדבר משום דבדרך כמו בני קהת לא היה להם כל עסק עם העם ולא שייך שם כבוד הצבור, משא"כ בברכת כהנים ובדורש שכל ענינם עם הצבור. וע' ביומא נ"ב א' בכה"ג שיצא מבית המקדש דרך אחוריו ופניו לארון, ונראה דהוא ע"פ המ"ר הנ"ל, ואין להאריך עוד. 
@22קמ) 
@11בטור או"ח סי' קכ"ח כתב בשם הירושלמי בקול רם היינו במעולה שבקולות לא גדול ולא קטן אלא בינוני, עכ"ל. ולכאורה אינו מבואר מניין לו זה, ודלמא בקול רם ממש, ונראה דדייקו מ"ש כאדם האומר לחבירו, והלא דבר ידוע הוא שכשאדם מדבר עם חבירו אינו מדבר בקול רם אלא בקול בינוני. 
@11ובזה מיושב קושיית התוס' למה לא יליף דצ"ל בקול רם מברכת הלוים דכתיב וענו הלוים ואמרו וגו' קול רם, ולפי מש"כ דהכא קול בינוני שפיר לא יליף מלוים דהתם באמת צריך קול רם כדי שישמעו כל ישראל בשטח גדול תחת ההר כמבואר שם, משא"כ כאן שעומדים השומעים סמוכים אין צריך רק בשיעור כאדם האומר לחבירו. 
@22קמא) 
@11ואם הוא אחד, הוא מחזיר מעצמו פניו להעם, כ"כ רש"י בדף ל"ט ב' ותוס' שם א' ד"ה כל. ואמנם נראה דדין זה שייך לפי המנהג שהיה בימי הגמרא שלא היה הש"ץ אומר התפלה אלהינו ואלהי אבותינו ברכנו וכו' כהנים וכו', דאז אם אומר לאחד השם כהנים שאינו נכון הוי הפסק בתפלה, אבל לדידן שאומר הש"ץ כל התפלה הנ"ל ורק המלה כהנים אומר בקול רם לא איכפת לן אם יש כמה כהנים או אחד, כיון דמה שאומר המלה כהנים הוא מנוסח התפלה. 
@22קמב) 
@11דמדכתיב אמור להם משמע שהמקרא להם אינו כמותם, וגם אם הוא כהן נראה כמוציא עצמו ממצות ברכת כהנים, ואפשר ג"כ שימשיך עליו איזה רנון על חזקת כהונתו. והמנהג אם הש"ץ הוא כהן עומד ישראל אצלו וקורא כהנים והש"ץ שותק. - 
@11והנה בבבלי סוטה ל"ח א' איתא, אמר רב חסדא, נקטינן כהן קורא כהנים ואין ישראל קורא כהנים, שנאמר אמור להם, אמירה משלהם תהא. ולית הלכתא כותיה דרב חסדא, עכ"ל הגמרא. ודבר פלא הוא, שרב חסדא יסתור עצמו מבבלי לירושלמי בדין ובדרשה הפוכים, ואולי חסר בו במקום אחד. ובס' באר שבע כתב דאולי תרי רב חסדא הוו, ויש לי להביא ראיה לזה מברכות ס"א א' א"ר חסדא מאי דכתיב ויבן ה' את הצלע מלמד שבנאה הקב"ה לחוה וכו', ובנדה מ"ה ב' א"ר חסדא מאי דכתיב ויבן ה' את הצלע מלמד שבינה יתירה נתן וכו', ועיי"ש בסוגיא, וי"ל. 
@11ובס' מגן גבורים לבעלי מפרשי הים סי' קכ"ח הקשו למה הכריעו הפוסקים כר"ח שבירושלמי נגד ר"ח שבבבלי, והאריכו הרבה ונדחקו ליישב, ואני תמה מאד על תמיהתם, שהרי מפורש אמרו בבבלי ולית הלכתא כותיה דרב חסדא, וא"כ ממילא קיימא דעתו שבירושלמי. 
@22קמג) 
@11נראה הכונה שיזמין אותם לאמורה כמו שנוהגין שקורא כהנים, והיינו הזמנה לברכה, וטעם הראיה י"ל מדהו"ל למכתב אמרו להם כמו דכתיב כה תברכו, ומדכתיב אמור להם, הפעל במקור, הוציאו חז"ל לדרשו על הש"ץ, וכמו שתרגם אונקלוס כדין תברכון ית בני ישראל כד תימרון להון, ר"ל רק אז יש חיוב עליהם לברך לכשיאמרו להם שיברכו. 
@22קמד) 
@11מפרש ומסדר תכונת הברכות בשלש הפסוקים שהם כוללים שלשה ענינים, הפסוק הראשון כולל הברכות הגשמיות וקורא אותם ברכות המפורשות, ר"ל המפורשות בתורה כדמפרש ברוך טנאך וכו', והפסוק השני יאר וכו' כולל ברכות רוחניות כדמפרש יתן לך מאור בתורה, והפסוק השלישי כולל ברכות כאלה אשר אף כי מצד הדין ראויים לעונש בכ"ז יתברכו, וכמ"ש ישא ה' פניו אליך שישא פניהם להתנהג אתם לפנים משורת הדין, וכפי שיתבאר. 
@22קמה) 
@11עיין מש"כ באות הקודם וצרף לכאן. ובספרי ומדרשים איתא כמה דרשות בפסוקים ואנחנו העתקנו אלה שיש להם סמוכים בפסוקים שבתורה, היכא דישנם, ודרשו שם, יברכך בעושר וישמרך שתעשה ממנו צדקה, ונראה דחדא ברכה היא, והוא ע"פ מ"ש בכתובות ס"ו ב' מלח ממון חסר, ופירש"י הרוצה למלוח ממונו, כלומר שיתקיימו, יחסרנו תמיד לצדקה, וזהו וישמרך שתעשה ממנו צדקה. 
@11ועוד דרשו במ"ר יברכך בבנים וישמרך בבנות שצריכות שמירה. וי"ל הבאור עפ"י מ"ש בע"ז י"ח ב' שהנשים נוחות להתפתות לזנות, עי"ש ברש"י, ובסוף מנחות ק"י א' אמרו שהבנות אין דעתן מתיישבות עליהן, ולכן צריכות שמירה. 
@11וכן דרשו עוד באגדות יברכך בממון וישמרך מן המזיקין, וי"ל שייכות עניני הברכה והשמירה הזאת עפ"י מ"ש בב"מ מ"ב א' אין הברכה מצויה לא בדבר השקול ולא בדבר המדוד ולא בדבר המנוי, וכנגד זה אמרו (חולין ק"ה א') דהמזיקים יש להם שליטה רק בדבר שאינו שקול ומנוי, וא"כ לפי"ז הלא יש חסרון בדבר שאינו שקול ומנוי, וכלפי זה אין הברכה שורה רק באינו שקול ומנוי, וא"כ הרי זה שני הפכים בנושא אחד, [ובאמת כבר תמהו בזה התוס' בתענית ח' ח'], על זה אמר יברכך בממון - והיינו באינו מדוד ושקול, ועוד עם זה ישמרך מן המזיקים שבכזה כחם יפה, ודו"ק. 
@22קמו) 
@11עיין מש"כ לעיל אות קמ"ד וצרף לכאן. וענין מאור תורה לא נתבאר, ונ"ל דהוא תוקף כח הזכרון שלא לשכוח ולזכור הנשכחות, וזה י"ל ממה שאמרו בברכות נ"ז ב' הרואה שמן זית בחלום יצפה למאור תורה, והנה גם שם לא נחבאר ענינו, ואפשר לפרש עפ"י מ"ש בהוריות וי"ג ב' הרגיל בשמן זית נחזר לו תלמודו של שבעים שנה, ר"ל מה שלמד בזמן כביר, ולפי"ז יתבאר המאמר הרואה שמן זית בחלום יצפה למאור תורה, היינו לזכור הנשכחות מכבר, כיון דמסגולת שמן זית לזה, וממילא יתבאר הפי' מאור תורה שבכאן שיתברך לזכור נשכחות. וראיה לזה הפי' ממ"ש בשבת קנ"ו א' האי מאן דבארבעה בשבתא נולד יהא גבר חכים ונהיר, ופי' הערוך נהיר - זכרן, ונהיר היינו מאור. - 
@11ועיין בפירש"י בפסוק זה שכתב יאר ה' פניו אליך, יראה לך פנים שוחקות - פנים צהובות, עכ"ל, ולכאורה הוא פלא, שהרי הלשון צהובות מצינו שהוא לשון סתירה וכעס, כמו בסנהדרין ק"ה א' משל לשנים שהיו צהובין זה לזה, ופירש"י צהובין כועסין, כאדם שכועס פניו צהובין, וכן בתנחומא פ' וארא סי' י"ד אש וברד צהובין זה עם זה, וכן מתרגמינן וכעסתה צרתה (ש"א א') ומצהבא לה. 
@11אמנם אמיתת הענין הוא, כי שורש צהב פירושו מאירת הפנים, ויש שמאיר הפנים מתוך שמחה, ויש שמאיר מתוך כעס, וכמ"ש בנדרים מ"ט ב' היום פניך צהובים, כלומר ניכר שלבך טוב עליך, וכן בכתובות ק"ג ב' פניו צהובין סימן יפה לו, ולכן בכל מקום בוא הפעל הזה צריך לפרשו לפי ענינו, וכאן פירושו פנים צהובות, פנים מאירות מתוך שמחה ורצון. 
@22קמז) 
@11עיין מש"כ לעיל אות קמ"ד וצרף לכאן, ועוד דרשו באגדות ויחונך במתנת חנם, וכה"א (תהלים קכ"ג) כן עינינו אל ה' אלהינו עד שיחננו, וי"ל הבאור בזה דדייקו גוף הלשון ויחונך, משום דעיקר הלשון חן וחנינה יונח על מי שאינו ראוי ושוה לכך מצד הדין, יען דאם כך מגיע לו מאי חנינה היא זו. ועפי"ז יתבארו כמה אגדות ודרשות, כמו בברכות ז' א' דרשו הפ' דפרשה תשא וחנותי את אשר אחון - אע"פ שאינו כדאי והגון לכך, ולפי מש"כ דרשו כן מגוף הלשון וחנותי, וכן יתבאר האגדה דפ' חלק (ק"ח ב') ונח מצא חן בעיני ה', תניא, אף על נח נחתם גזר דין המבול אלא שמצא חן, ודייקו ג"כ מלשון חן, כמבואר, וכן יתבאר הנוסח בבהמ"ז הזן את העולם כולו בטובו בחן וכו', ר"ל כי להיות שהוא זן מחמת מדת הטוב שבו יתחייב מזה ממילא שמזין הוא גם לאלה שאינם ראוים מצד המשפט והשווי רק מצד חן וחסד ורחמים, ועיין בתוס' ר"ה י"ז ב' בהגה"ה. 
@22קמח) 
@11עיין בתוס' נדה ע' ב' ד"ה כתוב וז"ל, לפי הפשט לא משמע שהקב"ה נושא את פניהם, דהא לא כתיב ישא ה' את פניך, ומשמע שיפנה אליך להשים לך שלום, מיהו הגמ' חשיב ליה כאלו כתיב פניך, עכ"ל. ולא ביארו הדברים מאיזה טעם וסברא חשיב הגמ' כאלו כתיב פניך, ול"ל לחשב כן ולהקשות מסתירת הכתובים, וי"ל משום דמצינו גם זולת זה שהקב"ה נושא פנים, כמו בפ' וירא הנה נשאתי פניך, ובמלכים ב' ג' לולא את פני מלך יהודה אני נושא, ובאיוב מ"ב וישא ה' את פני איוב, הרי דבהכרח צריך לפרש נשיאת פנים שבכאן גם ממובן זה. 
@11אמנם אע"פ כן אינו מבואר למה כתיב בלשון נסתר ולא בלשון נוכח, ישא ה' את פניך, דאז היה הבאור מובן ופשוט, ולכן לולא דברי התוס' אפשר לפרש דאין באור הלשון ישא ה' פניו מענין ויתור הוא, ונטיה לפנים משורת הדין, כמו שרגילין לפרש, אלא פשוט הרמת פנים, והיינו להראות פנים שוחקות. והענין הוא, כי כן הוא מטבע המדבר בכעס ורוגז שלא להביט ישר בפנים, ולהיפך המדבר באהבה וחיבה וטוב לב מרים פניו ומביט בהאיש שדובר בו, וא"כ יהיה לפי"ז הביאור אשר לא ישא פנים היינו פנים של עצמו כביכול, ור"ל שלא יראה אות רצון וחבה בדבריו, ובאור הלשון ישא ה' פניו, כלומר שירים פניו לדבר באהבה ורצון וטוב לב, ולפי"ז הוי לשון הפסוקים וקושית הגמ' מבואר ומדוקדק, וראיה לפי' זה ממה דדריש בספרי כאן דבר אחר ישא ה' פניו אליך - יסיר כעסו ממך, וזה כמש"כ, ודו"ק. 
@11והנה תפס שתי הדיעות עד כמה מזמנין, עד כזית ועד כביצה, והם דעת ר' מאיר ור' יהודה בברכות מ"ה א', ובכלל לא נתבאר מה החידוש והרבותא במדה זו עד שעבורה זוכים לנשיאת פנים. ואפשר לומר עפ"י המבואר לפנינו בפ' בחקתי בפסוק ואכלתם לחמכם לשובע שדרשו שם שתאכלו מעט ותשבעו מפני שיתברך המאכל במעיכם, וא"כ מכיון שמברכים על כזית ועל כביצה הרי יש להם בטחון בהקב"ה שיברך המאכל וישבעו, ומדת הבטחון באמונה כנודע מדה גדולה היא. - 
@11ומה שאמר הלשון מדקדקים על עצמם ולא בקיצור מדקדקים עד כזית וכו', י"ל דבא לרמז מ"ש במשנה ה' פ"ח דפאה אין פוחתין לעני בגורן מחצי קב חטין וחצי קב שעורים, משום דכתיב במעשר עני (פ' תבא) ואכלו בשעריך ושבעו, וצריך ליתן להם כדי שביעה, וזה בא לרמז כאן כי רק על עצמן הם מדקדקים עד כזית ועד כביצה אף דכתיב ושבעת, אבל במתנות עניים מפרשים הלשון ושבעו - שביעה ממש, וכך נותנים להם כמבואר. 
@22קמט) 
@11ור"ל שבעבירות שבין אדם לחבירו אינו מוחל עד שיפייס את חבירו, ולפי"ז יש לפרש שמפרש הלשון אשר לא ישא פנים היינו שאינו מתרצה - היינו בעבירות שבין אדם לאדם, וישא פניו, ר"ל שיתרצה ומוותר, בעבירות שחטאו לו. 
@22קנ) 
@11ענין זה ביארנו לעיל אות קל"ו בדרשה כה תברכו. 
@22קנא) 
@11ומפרש לפי"ז הלשון כי לא ישא פנים, כלומר שאינו מתרצה ומתפייס - לאחר גזר דין, שאז יש הסתרת פני השכינה, אבל קודם גזר דין דעדיין ליכא הסתרת פני השכינה, ישא ה' פניו להתרצות ולהתפייס, וכמו שביארנו לעיל אות קמ"ח, יעוי"ש. 
@22קנב) 
@11מפרש ישא מלשון הסרה, וכמש"כ (פ' וישב) ישא פרעה את ראשך, ופניו מלשון פנים של זעם, וכמש"כ (פ' אחרי) ונתתי את פני באיש ההוא, יעוי"ש לפנינו, ובמ"ר מוסיף בזה"ל, כלומר אותו פנים של זעם שהיו ראויות לבא אליך יסיר ממך, ודרשו כן משום דלפי הדרשה הנ"ל הול"ל ישא פניו מעליך, ולכן מפרש אליך - מה שהיה ראוי לבא אליך, וכמבואר. 
@22קנג) 
@11יתכן דמכוין למ"ש (סוף ברכות ס"ג א') ת"ח מרבים שלום בעולם, ואמרו את והב בסופה שהעוסקים בתורה אינם זזים מלמודם עד שנעשו אוהבים זל"ז (קדושין ל' ב'), הדי דחותם התורה - שלום, ומכיון דכתיב וישם לך שלום דריש זה שלום תורה. וסמיך זה על הפ' ה' יברך את עמו בשלום ותחלתו ה' עוז לעמו יתן, ואמרו אינו עוז אלא תורה [מכילתא בפ' בשלח בפ' עזי וזמרת יה] ובספרי אגדות באו עוד דרשות על לשון פסוק זה ועל גודל מעלת השלום. 
@22קנד) 
@11וע"ע מענין זה לפנינו ס"פ יתרו בפ' בכל המקום וגו'. 
@22קנה) 
@11דאל"ה למה צוה לכהנים לברך הא אפשר לברכם מעצמו, ועיין בחא"ג. וגם י"ל דמדייק מדלא כתיב בלשון צווי, וישימו. ודריש ושמו כמו שהיה אומר ולואי שישימו. 
@22קנו) 
@11ואף כי כמה ברכות איתא בברכת כהנים אך הכל הולך אחר החתום, וישם לך שלום, שהיא עיקר כל הברכות, כי רק בקיום השלום יש קיום לכל הברכות, והארכתי בזה באחד מכתבי אגדה. 
@22קנז) 
@11ואע"פ דבלא"ה קיי"ל שהמברך מתברך וכמש"כ ואברכה מברכיך, ומבואר בירושלמי ברכות פ"ח ה"ח דר' ישמעאל גופיה ס"ל דאפילו עובד כוכבים המברך את ישראל מתברך, וא"כ ל"ל רבוי זה, וי"ל דהו"א דכיון דכהנים מצווין לברך אינם בכלל ואברכה מברכיך קמ"ל. וע' בדרשה הסמוכה ס"ל לר"ע דואני אברכם בא לרמז שהקב"ה מסכים על ידי הכהנים לברך את ישראל, וי"ל דר' ישמעאל ס"ל דא"צ קרא לזה, דפשיטא הוא, אחרי דהקב"ה צוה לברך בודאי שמסכים ומקיים ברכתם. 
@22קנח) 
@11ודרשת ר' ישמעאל דלעיל דואני אברכם בא לרמז שהקב"ה מברך את הכהנים ס"ל לר"ע דא"צ לזה דזה ידעינן מדכתיב ואברכה מברכיך וכמ"ש בסוטה ל"ח ב' כל כהן שמברך מתברך וכמש"כ באות הקודם. 
@22קנט) 
@11עיין בברכות ל"ב ב', אמר ר' יוחנן, כל כהן שהרג את הנפש לא ישא את כפיו שנאמר (ישעיה א') ידיכם דמים מלאו, ולכאורה סותר לדין זה שבירושלמי, אבל הב"י בטואו"ח סי' קכ"ח כתב דהדין שבירושלמי איירי כשאין ידוע הדבר בבירור שהרג את הנפש רק העולם מרננין אחריו, ועל זה אומר שאין להוציא אותו מחזקתו חזקת כשרות וכהונה ע"י רינון בעלמא, והטעם כן בלשון הרמב"ם יעו"ש, ולדעתי דוחק לפרש כן אחרי דעיקר חסר. 
@11אבל י"ל כמש"כ התוס' בסנהדרין ל"ה ב' דהא דברכות הנ"ל היא חומרא בעלמא ולא מן הדין, יעו"ש. ולפי"ז ליכא סתירה בין הבבלי לירושלמי, דהירושלמי איירי מצד הדין ולהבבלי הוא לחומרא בעלמא. 
@11גם י"ל דירושלמי איירי בשעשה תשובה וכן מדוייק לפי"ז לשון הירושלמי דהחשש רק שלא יאמרו האיך יתכן הדבר וכו', אכן הרמב"ם בפט"ו ה"ג מתפלה הרחיק ללכת דאפילו בשעשה תשובה לא ישא כפיו, שנאמר ידיכם דמים מלאו ובפרשכם כפיכם וכו', ואני תמה מאוד על זה הלא באותו ענין סמוך ליה כתוב מפורש רחצו הזכו הסירו רוע מעלליכם וכו', הרי דתשובה מהני, וצע"ג. 
@11ועיין בתוי"ט פ"ז מ"ז דבכורות במשנה אלו כשרות באדם וכו', בנה יסוד על דברי ר' יוחנן בגמרא דברכות שהבאנו, ולא העיר מירושלמי ותוס' וב"י שהבאנו, ועיין לפנינו ר"פ שופטים (י"ז א'). 
@22קס) 
@11כנראה ס"ל להדורש הזה כר' עקיבא בדרשה דלעיל דואני אברכם קאי אישראל ולא אכהנים כמו דס"ל לר' ישמעאל שם, וי"ל. וביתר באור יתבאר ענין דרשה זו ע"פ מש"כ בפי' רשב"ם כאן בזה"ל, כה תברכו את בנ"י, כלומר לא תברכו מברכת פיכם, כאדם שאומר תבואתה לראש פלוני כך וכך, אלא אלי תתפללו שאברכם אני כמו שמפרש ושמו את שמי על בנ"י כשיברכו הכהנים לישראל בשמי ולא בשמם כמו שהתפללו הכהנים ואומרים יברכך ה', ישא ה' פניו אליך, וכו'. עכ"ל, והבאור הוא דכשמברכים הכהנים יברכו בלשון שתחול הברכה מאת ה', והיינו שיזכירו בנוסח הברכה שם ה'. וזהו שאמר כאן בדרשה שלפנינו מניין שלא יהיו ישראל אומרים ברכותינו תלויות בכהנים והכהנים לא יהיו אומרים אנו נברך את ישראל [כלומר אנו מעצמנו] ת"ל ושמו את שמי ואני אברכם, ר"ל בנוסח ברכותיהם יכללו שמי ואז תחול הברכה עליהם מפי. 
@11ובזה אפשר לפרש עוד מאמר אחד בחז"ל אשר אינו מבואר כלל ענינו, והוא בר"ה כ"ח ב' מניין לכהן שעולה לדוכן שלא יאמר הואיל ונתנה לי תורה רשות לברך את ישראל אוסיף אני ברכה אחת משלי כגון ה' אלהי אבותיכם יוסף עליכם ת"ל לא תוסיפו על הדבר, ע"כ. והנה הלשון כגון ה' וכו' אינו מבואר כלל, למה ליה לפרש ענין הברכה שמוסיף הכהן, כי האם מעטים הם לשונות ועניני ברכה בכל אדם לפי המקום, לפי הזמן, לפי המצב, בבריאות הגוף, בשלמות הנפש, בבני חיי ומזוני, וכדומה, ואיזו נ"מ איזה ברכה שיוסיף הכהן לברך. 
@11אך לפי המבואר דבכל ברכה שמברך הכהן חובם עליו להזכיר שם ה', והיינו שימסור השפעת הברכה להקב"ה שהוא יברך את ישראל מתבאר הענין מאד, והיינו שמביא לדוגמא באיזה לשון ברכה יוסיף הכהן משלו בהשתתפות שם ה', ואמר כגון ה' אלהי אבותיכם יוסף עליכם, והענין מבואר. וע"ע מש"כ בר"פ ואתחנן ד' ב' בבאור מאמר זה. 
@00פרק ז 
@22א) 
@11יתכן דעשה כן כדי להתרגל במלאכת המשכן וכמבואר בירושלמי שהיה גם מסדר את העבודות בכל יום, וכן מצינו שלתכלית הרגל בעבודה קצבו שבעת ימים, וכמו ביומא י"ד א' בכה"ג שמינו אותו לעבודת יוהכ"פ היו מפרישין אותו שבעת ימים וכל אותן הימים היה זורק את הדם ומקטיר את הקטורת ומטיב את הנרות וכו' כדי להתרגל בעבודה, יעו"ש. 
@11וטעם הדיוק הוא מדלא כתיב ויהי ביום הקים משה את המשכן כמו דכתיב בפ' בהעלותך וביום הקים את המשכן, ולכן דריש ביום שכלה הקמותיו שהיה עושה בשבעת הימים, כמבואר. 
@22ב) 
@11אלא מכיון שנשתמשו בהם במקדש במלאכתם נתקדשו וכדכתיב בפ' במדבר ואת כל הכלים אשר ישרתו בם בקודש, בשירות הם מתקדשין, ובכ"ז אצטריך המיעוט אותם משום דזולת מיעוט זה הו"א דמדכתיב בכלי המקדש (ר"פ תרומה) וכן תעשו, ודרשינן שם וכן תעשו לדורות, והו"א דכאן הוא במשיחה לבד, ולדורות צריך משיחה ועבודה ביחד, לכן כתיב אותם למעט אותם במשיחה ולא לדורות במשיחה, וע"ע מש"כ השייך לדרשה זו בדרשה הבאה. 
@22ג) 
@11המדות של יבש היו עשרון וחצי עשרון למנחות [מבואר פ' צו] ומדות הלח היו במדות חלקי ההין לנסכים, ויתבאר מזה אי"ה בפ' פינחס. וטעם דרשה זו, דכאן קאי על כלי המזבח דלחים היו. ובסוגיא כאן איתא דעת חד מ"ד דמדת הלח נתקדשה מבפנים ומבחוץ ומדת היבש לא נתקדשה כלל דחול היא, וא"כ לא אצטריך המיעוט אותם לדרשה זו ואתיא בעיקר לדרשה שהבאנו בדרשה הקודמת אותם במשיחה ולא לדורות במשיחה, וכתבו התוס' דלפי המעוט והדרשה אותם במשיחה ולא לדורות במשיחה, באמת צ"ל בדין המדות כמ"ד דמדת היבש חול גמור הוא ולא נתקדשו כלל, דאל"ה איך דרשינן שני מעוטים מאותם, יעו"ש. 
@11אבל לדעתי דבריהם צ"ע לדידן דקיי"ל כר' יאשיה כאן דגם מדת היבש נתקדשה, דכן דעת חכמים במשנה מנחות צ' א', וא"כ אצטריך אותם למעט קדושת מדת יבש מבחוץ, ועם זה קיי"ל דכלי השרת מתקדשות לדורות כמבואר בדרשה הקודמת, וזה ידעינן ממיעוט אותם, וא"כ איך ממעטינן שני ענינים ממיעוט אותם. 
@11ולולא דברי התוס' אפשר לפרש דשתי הדרשות לא פליגי, והוא משום דבפסוק זה יש שני מיעוטים בשני כנויים, וימשחם ויקדש אותם, ודי היה לכתוב וימשח ויקדש אותם, ולכן דרשינן מאחד משיחה לדורות ומאחד למעט מדת יבש מבחוץ, ובפרט לפי המבואר בסוגיא ולפנינו לעיל באות ב' דעיקר הענין דלדורות מתקדש בעבודה ידעינן מפסוק דפ' במדבר כלי השרת אשר ישרתו בם בקודש, הכתוב תלאן בשירות, והמיעוט דאותם אצטריך למעט דלא בעינן לדורות משיחה ועבודה ביחד, בודאי אפשר זה למעט מהכנוי וימשחם, ומ"ש בגמרא דממעטינן זה ממלת אותם י"ל דאשיגרא דלישנא הוא, אבל לפי האמת אפשר לקיים שתי הדרשות משני המיעוטין כמש"כ, ועיין ברמב"ם פ"א הי"ב מכלהמ"ק כתב לראיה על דין זה, דכלי המקדש אין מתקדשות לדורות במשיחה רק בעבודה משום דכתיב אשר ישרתו בם בקודש, בשירות הם מתקדשין, עכ"ל. וזה ראיה למש"כ, וע"ע במל"מ פ"ב ה"ט מקרבנות שכתב ג"כ בענין זה, והמעיין יבחר. 
@22ד) 
@11כשהעלה דוד את הארון מקרית יערים נתנו את הארון בעגלה ויוליכוהו, ואז מת עוזא, וזה היה עונש לדוד שערבה לו שמחתו אז, וכמש"כ בענין (ש"ב ו') ודוד וכל בית ישראל משחקים לפני ה' וימת עוזא ויחר לדוד. 
@22ה) 
@11כמש"כ באות הקודם. וצריך באור האיך באמת טעה דוד בזה, אחר דזה מפורש בקרא, ואפשר לומר דהוא סבר דמצוה בכתף ישאו היתה רק במדבר מפני שאז הוליכו גם המשכן והיתה לסימן להבדיל בין הקודש הוא המשכן ובין קודש הקדשים הוא הארון, שהמשכן היו מוליכים בעגלות ואת הארון היו נושאים בכתף, אבל באותה המאורע דדוד שלא היה משכן, חשב שאין קפידא להוליכו בעגלה, וע"ע מענין אגדה זו בירושלמי סנהדרין פ' חלק הלכה ב'. 
@22ו) 
@11עיין מש"כ השייך לדרשה זו לעיל בפ' במדבר (ד' ט"ז). 
@22ז) 
@11כבר כתבנו כ"פ בחבורנו מענין דרשות אגדיות כאלה שאין כונת חז"ל לפרש פשטות הכתוב במובן דרשה זו, יען כי באמת אין מקרא יוצא מידי פשוטו, וכמו הכא שבודאי הכונה בכתף ישאו, נשיאת הארון, אלא שחז"ל בכל דבר המקובל ומסור להם מדור דור נתנו לו רמז בתורה שיהיה להם סימן לזכרון הדבר, יען כי כן הוא מטבע סגולת הזכרון שאם יש לו על מה להסמיך נזכר, וכמ"ש חז"ל (עירובין נ"ד א') עשה ציונים לתורה, ולקמן בפ' חקת בפ' וממדבר מתנה נבאר ענין זה בארוכה, ואף הכא בענין חיוב שירה בלוים שאינו מפורש בתורה רק מקובל מסיני, סמכו חז"ל לזכרון הדבר ברמז לשון בתורה ע"פ פירוש מלה שמשמעה שירה בלוים, וכן באו בגמרא כאן כמה דרשות בענין זה, וכולן הן לתכלית הנרצה המבואר. 
@22ח) 
@11טעם הדבר שלא רצה משה לקבל הוא משום שנסתפק באיזו פרטים בסדר הקרבה זו, כמו מי יוקדם ומי יתאחר, כי אם ע"פ סדר התולדה הוי ראובן קודם, ואם ע"פ סדר המסעות הוי יהודה תחלה, כפי שיתבאר, וכן נסתפק אם יקריבו כולם כאחד או כל אחד יומו, ולכן לא רצה לקבל עד שנאמר לו מפי המקום לקבלם וסדר ההקרבה. 
@22ט) 
@11דדי היה לומר ויהי המקריב הראשון, דהא דכולם בימים מיוחדים הקריבו ידעינן מנשיא אחד ליום, ולכן דריש שהיה אותו היום ראשון בשבוע, וסמך על מ"ש בשבת פ"ז ב' שאותו היום דהקמת המשכן היה לו עשר מעלות, וזו אחת מהן שהיה ראשון בשבוע וראשון להקרבת הנשיאים בחנוכת המזבח, וכמבואר לפנינו ס"פ פקודי. 
@22י) 
@11כי המלה וקרבנו מיותר, ולכן דריש שגם הכלים היו מכלל הקרבן, כי נעשו מתחלה להיות כלי שרת והוקדשו מיד. 
@22יא) 
@11כלי הלח הם המדות שהיו מודדין בהם יין לנסכים ושמן למנחות, וכלי היבש הם שמדדו בהם סולת למנחות וכלי הקטורת, ואם קיבל למשל יין ושמן בכלי שמודדין בה סולת וקטורת אין הכלי מחשב זה שבתוכה לקודש, וכן להיפך, ומפרש בזה דהמזרקות אע"פ שבעיקרם כלי הלח הם בכ"ז מקדשין גם את היבש, והיינו טעמא משום דחזו לזה ולזה וכמ"ש כאן שהיו ממלאין בה סולת שהוא יבש. 
@22יב) 
@11נראה בטעם הדרשה ע"פ מש"כ בשם הגר"א מווילנא לפרש מ"ש בעדיות פ"א מ"ג מלא הין מים שאובים, דהמלה מלא מיותר, דאפילו אם היה אומר רק הין מים היה ג"כ במשמע מלא [עיי"ש בפי' תפ"י], ולפי"ז י"ל דגם הכא מדייק יתור המלה מלאים, דדי היה לכתוב בשניהם סולת, ולכן דריש שבא להורות שיהיו המדות שלמים עשרון שלם ולוג שלם לאפוקי אם היה בהם נקב או פגימה אז אף אם הכלי מלאה אבל אין המדה שלמה, ועיין מנחות ח' א' מביא דרשה זו ומפרש שאינו קדוש עד שיהיה עשרון שלם. 
@22יג) 
@11יתבאר ע"פ המבואר אצלנו בכ"מ בס' ויקרא דכל מקום דכתיב במספר סתם מפורש שנים בא להורות על השתוותם, משום דאל"ה הוי המלה שנים מיותר, אחרי דגם בלא"ה הוי סתם רבים שנים, עיין לפנינו בפ' מצורע בפ' שתי צפרים חיות ובר"פ אחרי בפ' שני שעירי עזים. 
@22יד) 
@11כגון כלי מלא פירות קודש פרודין זמ"ז, כגון צמוקין וגרוגרות, ונגעה טומאה באחת מהן נטמא כל מה שבכלי, וזה הוא רק לקודש אבל לא לתרומה, דזה אחת מן הי"א מעלות שיש לקודש על תרומה כמבואר בפ"ג דחגיגה. 
@22טו) 
@11נראה דמדייק מיתור המלה אחת, דכיון דכתיב כף בלשון יחיד, ממילא משתמע דאחת היא, וכמו דדייקינן במגילה כ"ח א' על הפ' את הכבש אחד, אם נאמר כבש למה נאמר אחד, וביומא ע' ב' על הפ' ואיל אחד, וכן לפנינו בפ' הסמוך, ולכן דריש שמורה על אחדות הכף, והיינו שהכף מאחד ומתאים כל מה שבתוכה. - 
@11ועיין במס' חלה פ"ב מ"ד העושה עיסתו קבים [ר"ל פחות פחות מכשיעור] ונגעו זב"ז פטורים מן החלה, ר"א אומר, אף הרודה מן התנור ונותנן לסל הסל מצרפן לחלה, ומבואר בפסחים מ"ח ב' אמר רב יהודה אמר שמואל הלכה כר"א, ולא נתבאר מה ראה לפסוק כיחיד נגד רבים, אך ע"פ דרשה שלפנינו י"ל בטעמו משום דאשכחן ענין צירוף כלי מרומז בתורה. 
@22טז) 
@11כנראה מחלק המלות עשרה זהב לנטיות מיוחדות, ומפרש כף אחת עשרה, ר"ל עשרה שקלי כסף משקלה, זהב, ר"ל היא, הכף, של זהב, וכ"מ בת"א מתקל עשר סלעין, היא דדהב. 
@22יז) 
@11דשוב לא היתה באה על מזבח החיצון אלא רק על מזבח הזהב כמבואר בפ' תצוה. 
@22יח) 
@11דריש יתור המלה אחד וכמש"כ למעלה אות ט"ו, וכהאי גונא דריש במגילה כ"ח א' הכבש האחד המיוחד שבעדרו, וביומא ל"ד ב' המובחר שבעדרו, יעו"ש. 
@22יט) 
@11מדייק מה ת"ל הקריב, לא כמו בכל הנשיאים דכתיב בהו ביום פלוני נשיא וגו', ועיין בפירש"י בפסוק זה. 
@22כ) 
@11עיין בדרשה הקודמת, וכאן דריש כפל הלשון הקרב, ומפרש מפני שזכה לבינה כמבואר בדה"י א' י"ב ומבני יששכר יודעי בינה לעתים, ועיין בפירש"י ובס' התוה"מ כאן. 
@22כא) 
@11ר"ל העבודות שבמשכן, ומקודם לזה מביא בגמרא ראיה מפסוק דלעיל ביום עשתי עשר יום, ופריך ודלמא ימים הראויין, כלומר ימים הראויין להקרבה דהיינו ימי החול, ומשני כתיב קרא אחרינא ביום שנים עשר יום, הוא הפ' שלפנינו, ולא נתבאר לי עיקר הקושיא ודלמא ימים הראויין, והא לתכלית זה דרשינן יתור לשון יום שכולן רצופין, ואם נימא ימים הראויין א"כ ל"ל היתור מלה יום, ואפשר לומר הכונה, דאדרבה דכיון דפשטות הלשון ביום עשתי עשר מורה על רצופין לכן כתיב יום להוציא מזה ולהורות על ימים הראויין, ודו"ק. 
@22כב) 
@11פירש"י שהלשון אליו משמע שהקול נמשך רק למי שמדברים אליו ולא לזולתו, ועיין מש"כ אנו בפ' שמות בפסוק ולא עשו כאשר דבר אליהן. ובריטב"א כתב בטעם הדיוק מדכתיב בפ' זה שתי פעמים אליו, מדבר אליו וידבר אליו, יעו"ש, אבל בילקוט דריש אלו השתי פעמים אליו, אחד למעט ישראל ואחד למעט אהרן, ר"ל שרק אל משה דבר ולא לישראל ואף לא לאהרן. 
@00פרק ח 
@22א) 
@11ר"ל למול פני נר שבגוף המנורה שהוא אמצעי היה מצדד פני ששה הנרות, ובספרי איתא, למה נאמרה פרשה זו, לפי שהוא אומר והעלה את נרותיה והאיר אל עבר פניה, שומע אני יהיו כל הנרות דולקים על כל המנורה, ת"ל אל מול פני המנורה יאירו שיהיו נרות מקבילים את המנורה ומנורה את הנרות, הא כיצד, שלשה כלפי מזרח ושלשה כלפי מערב ואחד באמצע כולם מקבילים את האמצעי, מכאן היה ר' נתן אומר האמצעי מכובד, ע"כ. ומבואר מכאן דס"ל דמזרח ומערב היו מונחים, ומ"מ היו פונים כולם לאמצעי, והגר"א הגיה שלשה כלפי דרום ושלשה כלפי צפון, והוא משום דקשה לו שלמ"ד מזרח ומערב היו מונחים הלא לדידיה הנר השני שבמזרח נקרא לפני ה', ובס' התוה"מ כתב דאין צורך להג"ה זו שלדברי הכל צריך שיפנו אל האמצעי שהוא קרוי בשם מנורה, יעו"ש. 
@11אכן יש להביא סמך ראיה להגהת הגר"א, כי במנחות צ"ח ב' ס"ל לר' אליעזר ב"ר שמעון דשלשה כלפי דרום ושלשה כלפי צפון, ובעלמא הולך ר"א בר"ש בשיטת אביו ר"ש, וידוע דסתם ספרי ר"ש, א"כ יש סברא קרובה לומר דהגירסא בספרי צ"ל כמו בגמרא בדברי ראבר"ש. 
@22ב) 
@11סיבת הקושי היה מפני רבוי פרטיה וצעצועי' של מנורה כמבואר בפ' תרומה, וסמיך על כמה דרשות אגדיות שהמלה זה מורה על ההוראה באצבע, כמו בסוף תענית ל"א א' על הפ' הנה אלהינו זה מלמד שמראים באצבע, ובירושלמי סוטה פ"א ה"י עה"פ אבל כבד זה למצרים דרשו מלמד שהראו באצבע על ארונו של יעקב, וכן נתבאר לפנינו בפ' בא בפסוק בעבור זה עשה ה' לי, וכן דרשו כיוצא בזה בסוגיא כאן בפסוק דפ' בא החודש הזה לכם ובפסוק דפ' שמיני וזה לכם הטמא, יעו"ש לפנינו. ומה שיש עוד לדרוש בפסוק שלפנינו הובא לפנינו בפ' תרומה בענין מעשה המנורה, כי שם מקומו, יעו"ש. 
@22ג) 
@11והיא רק מצוה לשעה, דהיינו בשעה שנבחרו לשירות במדבר ואינה נוהגת לדורות. 
@22ד) 
@11הוא שער בית השחי ובית הערוה, וי"ל בטעם הדרשה ע"פ מ"ש בקדושין כ"ה א' הכל מודים בלשון לענין טבילה דכטמון דמי, מאי טעמא ורחץ בשרו במים אמר רחמנא מה בשרו מאבראי אף כל מאבראי, ואף הכא מדכתיב על כל בשרם משמע ליה על בשרו שבגלוי פרט לשער שבבית הסתרים, כמבואר. 
@22ה) 
@11ובסוגיא כאן צ"א ב' חקרה הגמרא אם היו לפניו מנחת נדבה ומנחת סוטה איזה קודם ולא איפשטא ולכן פסק הרמב"ם בפ"ט ה"י מתמידין שיקדים איזה מהן שירצה, ותמיהני שהרי במנחות מ"ט ב' אמרו בפשיטות תדיר ומקודש עדיף, והלא בודאי מנחת נדבה תדירה ממנחת סוטה והיא גם מקודשה [וראוי להעיר, כי בגמ' שם הלשון תדיר עדיף והוגה כן ע"י בעל ברכת הזבח, והוא טעות]. 
@11ועיין בכ"מ שם הלכה ו' כתב בשם הר"י קורקוס דהא דאברי עולה קודמין לאימורי חטאת היינו רק אם נשחטו שניהם, החטאת והעולה, ואימורי שניהם לפנינו, אבל קודם שנשחטו שניהם מקריבין החטאת לגמרי הדם והאברים ואח"כ מקריבין העולה, עיי"ש. וטעמו נראה ע"פ מ"ד בסוגיא דזבחים כאן דגזה"כ הוא (פ' ויקרא) והקריב את אשר לחטאת ראשונה, ומשמע הקרבה שלמה בכל הפרטים. 
@22ו) 
@11נראה דר"ש אינו פליג על הדרשה הקודמת אלא ס"ל דאפשר גם לדייק דרשה זו שדורש כאן מיתור לשון שני כמו שמבאר, כי המספר שני הוא מספר סדורי, ומספר כזה יבא על הרוב לדברים הדומים במעשיהם, וכאן הוא בא להורות שגם חטאת זה היה נשרף, דהו"א שתהיה נאכלת לכהנים כיון שהיתה חטאת חיצונה, ולכן אמר שני - שני לעולה, מפני שיש לה השתוות מצד זה שאינה נאכלת, הגם שאינו שוה לגמרי, כי אינה כליל על המזבח רק בחוץ. הרי הכתוב אומר על זה הכל עולה ויצדק לפי"ז המספר שני, ומ"ש נאכלת ללוים אין לזה באור, שהרי הלוים אינם אוכלים כלל חטאת, וע' מהרש"א, ואמנם בתו"כ פ' ויקרא ליתא כלל מלת ללוים, וכן צריך לגרוס הכא. 
@22ז) 
@11משמע ליה הלשון כי לי כל בכור בארץ מצרים, עודם בארץ מצרים הם בקדושתם, ובא לאשמעינן אע"פ דכתיב בפ' בא והיה כי יביאך ה' אל הארץ והעברת כל פטר רחם משמע דמקודם לא נצטוו על מצוה זו, קמ"ל דגם במדבר קדשו, ומה דכתיב והיה כי יביאך והדר והעברת באה לדרשה אחרת, עשה מצוה זו כדי שתכנס לארץ, כמבואר לפנינו בפ' בא, יעו"ש. 
@22ח) 
@11ר"ל דכשנבחרו הלוים תחת כל בכור בבני ישראל כתיב למעלה כי לי כל בכור ביום הכותי כל בכור בארץ מצרים הקדשתי אותם לי, וכתיב בענין מכת בכורות שאמר הקב"ה ועברתי בארץ מצרים בלילה הזה והכיתי כל בכור בארץ מצרים מאדם ועד בהמה ובכל אלהי מצרים אעשה שפטים אני ה', למדנו שביום שהוכה כל בכור נתקדשו בכורי ישראל, ועדיין אין אנו יודעין לאיזה דבר נתקדשו, אלא מפני שבאותו זמן עצמו היתה ג"כ ביטול ע"ז שלהם כדכתיב ובכל אלהי מצרים אעשה שפטים וידעו כי אני ה', ולי לבד ראוי לעבוד עבודה ולא לאלהים אחרים, למדנו ג"כ שקדושת הבכורים לעבודה לשמים היתה, ומכאן נתאמת הדבר הזה שתהא עבודה בבכורות. 
@11ויש להוסיף באור, כי היה המנהג אצלם להקריב הבן הבכור לע"ז, כמש"כ (מ"ב ג') ויקח את בנו הבכור ויעלהו עולה, ואולי אל זה כיון הנביא (מיכה ו') האתן בכורי פשעי, וכנגד זה הקדיש הקב"ה את הבכורים לעבודתו יתברך. - 
@22ט) 
@11ישראלים הם הבעלים של הקרבן, ואם אין מעמד מכולם אין הקרבן עולה לרצון, דבעינן שיהיו הבעלים עומדים על קרבנם כפי שיתבאר לפנינו בר"פ פינחס בר"פ תמידין. 
@22י) 
@11ר"ל בני ישראל דכתיבי הכא קאי על הכהנים, ור"ל שיעבדו הלוים את עבודת הכהנים, ובכהנים כתיב ובני אהרן הכהנים יתקעו בחצוצרות. 
@22יא) 
@11העומדים על הקרבן כמש"כ באות ט', ועוד דריש כאן בירושלמי ולכפר על בני ישראל זה השיר, כלומר דהשיר שעל הקרבן מעכב את הקרבן, ודריש כן מפני שאין ללוים עבודה אחרת אבל לא קיי"ל כן כמו שנבאר בסמוך, ולכן השמטנו זה. 
@22יב) 
@11ר"ל מה הקרבת קרבנות שהם מכפרין אינן אלא ביום כמבואר לפנינו בס"פ צו בפ' ביום צותו, אף שירה שהיא עבודת הלוים אינה אלא ביום, וצ"ע ל"ל כל דרשה זו, תיפק ליה דכיון דאין אומרים שירה אלא על נסכים הבאים עם הקרבן וקרבן אינו נקרב רק ביום, כמבואר, א"כ ממילא אין שירה אלא ביום, ויתכן לומר דמפני זה השמיט הרמב"ם כל דין זה דשירה ביום, אשר לכאורה הוא דבר פלא, ודברי ר' אלעזר יש ליישב לפי מה דקיי"ל דשיר אינו מעכב את הנסכים, וא"כ הו"א שאם נסכו בלא שיר אז ימלאו את עבודת השיר בלילה, קמ"ל, ולפי"ז השמטת דין זה ברמב"ם עדיין צ"ע. 
@22יג) 
@11והיא עבודת הלוים, וע"כ זהו השיר, שהרי אין להם עבודה אחרת, ובסוגיא כאן איתא עוד דרשה שהשיר מעכב, וכבר כתבנו באות י"א דלא קיי"ל כן. 
@22יד) 
@11ר"ל אין דבר אחר מעכב בלוים, ופשוט דמדייק יתור המלות האלה, דהו"ל להשמיט המלות זאת אשר ללוים ולהתחיל מן מבן חמש ועשרים שנה והוי ידעינן דקאי אלוים, אחרי דכל הפרשה בלוים איירי. 
@22טו) 
@11כמש"כ באות הקודם. 
@22טז) 
@11פסוק זה כתיב בפ' במדבר בענין פסול הלוים בשנים, ולכן דרשינן דרק בעבודת הכתף הם פסולים בשנים, והיינו רק בזמן שהיו הלוים נושאים את המקדש ממקום למקום, וזה היה רק בזמן היותם במדבר, משא"כ בשילה ובית עולמים, ר"ל בביהמ"ק ונקרא בית עולמים ע"ש הכתוב (מ"א ח') מכון לשבתך עולמים היינו לדורות, היתה כל עבודת הלוים רק שוערים ומשוררים, שאז אין נפסלים בשנים רק בקול שיתקלקל קולו מרוב הזקנה. - 
@11והנה לא נתבאר מפורש מאימתי הלוים כשרים לעבודה לדורות שאז אינם פסולים בשנים. ורמב"ם פ"ג ה"ז מכלי המקדש כתב, ואינו נכנס לעבודה עד שיגדיל ויהיה איש, שנאמר (ס"פ במדבר) איש איש על עבודתו, עכ"ל. והנה לא מצינו בשום מקום דרשה זו בסמיכות על זה הפסוק, ורק הרמב"ם בעצמו הביא לסמך פסוק זה כדרכו בחבורו. והנה לפי הנודע דבן י"ג שנה ויום אחד נקרא איש א"כ כשר כל לוי בן י"ג שנה ויום אחד לעבודה, ומ"ד במשנה י"ג ב' אין הקטן נכנס לעזרה לעבודה, צ"ל לדבריו דהיינו פחות מבן י"ג שנה, אבל לא נתבאר לפי זה מה דאיתא בדה"י א' כ"ג שמנה דוד מספר הלוים לעבודת בית ה' מבן עשרים שנה ומעלה, יעו"ש, וצ"ע בזה. 
@22יז) 
@11ושמואל לוי היה, וקשה לי דרשה זו בכלל, דהלא מצוה זו דאחר חמשים שנה ישוב אינה מצוה לדורות ורק לשעתה במדבר היתה, ולדורות אינו פסול רק אם נחלש מרוב זקנה כמבואר בדרשות בפ' הקודם, וצ"ל דאסמכתא בעלמא היא ואין משיבין על האגדה, ובכלל הענין מריבוי תפילה בארנו במקום אחר, ועיין ס"פ זו בפסוק אל נא רפא נא לה. 
@22יח) 
@11עבודת בני גרשון הוא טעינת עגלות, ומדייק זה משינוי הלשון ושרת כלפי הלשון הקודם צבא העבודה, ומשמע ליה דלשון שירות היא עבודה שאינה חשובה לעצמה, אלא רק שירות וסיוע לעבודות גמורות של אחיו הכהנים. 
@00פרק ט 
@22א) 
@11הלשון שמונים לאו דוקא, אלא ר"ל שמנו, דאמנם כך נהגו עד זמן בנין הבית ע"י שלמה כדכתיב (מ"א ו') ויהי בשמונים שנה וארבע מאות שנה לצאת בני ישראל מארץ מצרים ויבן הבית וגו', ומשנבנה הבית החלו למנות לבנינו, כמש"כ שם (ט') ויהי מקצה עשרים שנה אשר בנה שלמה וכו', ולאחר החרבן מנו לחורבנו, כמש"כ ביחזקאל מ' בעשרים וחמש שנה לגלותינו, ואח"כ [ע"פ גזירת המלכים] התחילו למנות למלכים, בשנת שתים לדריוש (חגי א') ובשנת שתים למלכות נבוכדנצר (דניאל ב'), בשנת שלש לכורש מלך פרס (שם י') ועכשיו אנו מונין לבריאת עולם. 
@22ב) 
@11נראה דצ"ל ויעשו את הפסח בראשון בארבעה עשר יום לחודש, והוא פסוק ה', עיין בסוגיא. וכתבו התוס' וז"ל, אע"פ שע"י שאילתן הוזקק לומר להם, מ"מ לא היה צריך להאריך אלא לא תעשו פסח, ותו לא, עכ"ל. ולכאורה אינו מבואר דהא לא ידע שהדין כן שלא יעשו אז את הפסח, כמבואר שאמר עמדו ואשמעה מה יצוה ה', וצ"ל דכונתם דאחרי ששמע פרטי הדין מהקב"ה לא היה לו ללמד מיד לישראל בפרטיות אלא רק לומר שהיום אל יעשו את הפסח, ובי"ד באייר לבאר להם בפרטיות, ומדלימד להם כל זה בי"ד בניסן ש"מ דשואלין ודורשין שלשים יום קודם הזמן. ובעיקר הדין דשואלין ודורשין ל' יום קודם החג בארנו ס"פ אמור. 
@22ג) 
@11שאם היו רוב הקהל טמאי מת או שהיו הכהנים או כלי השרת טמאי מת אינם נדחים לפסח שני כמו יחידים אלא עושין הפסח בטומאה, ועיין מש"כ בסמוך בפסוק י'. 
@22ד) 
@11ואע"פ דחזו לאורתא, ופירש"י וז"ל, לאו מת מצוה דוקא קאמר דאפילו מתיהן נמי מת מצוה קרי להו דמצוה להתעסק בהם, כגון האמורים בפרשת כהנים (ר"פ אמור) שהכהן מטמא לו, עכ"ל. ולכאורה כל דבריו אלה אך למותר הם, ומי הכריחו לזה, ומה איכפת לן אם באמת טמאי מת מצוה ממש היו, דהיינו מת שאין לו קוברין. 
@11אך יתבארו בהכרח ע"פ המבואר בסוגיא כאן דרצה הגמרא ללמוד דעוסק במצוה קלה פטור מן המצוה החמורה, ור"ל שהרי נטמאו במתיהן שבעה ימים לפני הפסח ואע"פ שטומאה זו תעכב על ידם אכילת הפסח, אלמא מצוה קלה הבאה לידך אינך צריך לדחותה מפני החמורה העתידה לבא, ולפי"ז אי ס"ד דטמאי מת מצוה שבכאן הוו טמאי מת מצוה ממש, היינו מת שאין לו קוברים, א"כ מאי ראיה מכאן דעוסק במצוה קלה פטור ממצוה חמורה, והרי מת מצוה שאני, שדוחה את כל המצות, ואפילו כהן גדול ונזיר ופסח ומילה, כמבואר לעיל לפנינו בפ' נשא (ו' ז'), אלא ע"כ דבטומאת קרובים איירי. - 
@11אלא בכלל אינו מבואר טעם שאלת הגמרא אותן אנשים מי היו, מה איכפת לן מי היו, והלא מכיון שנטמאו למתים, יהיו מי שיהיו, דינם שוה לעשות הפסח, ויותר קשה דבר השקלא וטריא בגמרא, חד אמר דנושאי ארונו של יוסף היו וחד אמר מישאל ואלצפן היו שנתעסקו בנדב ואביהוא, וחד אמר טמאי מת מצוה היו, ומה טיבה של חקירה זו. 
@11וי"ל ע"פ מש"כ רש"י ר"פ תשא [הובא בנמוקי רמב"ן שם] דבין שני מניני הפקודים מאחד בתשרי ומאחד באייר לא מת איש, והרמב"ן תמה הרבה על זה, דהכתיב מפורש ויהי אנשים אשר היו טמאים לנפש אדם, ולפי"ז י"ל לדעת רש"י מדוייק שאלת הגמרא אותם אנשים מי היו אחרי שלא היו מתים אז בישראל, ומשני דנושאי ארונו של יוסף היו או אלה שנתעסקו בנדב ואביהוא, כמבואר. 
@11והנה כפי שכתבנו ילפינן מכאן דעוסק במצוה אחת פטור ממצוה אחרת, וכפי הראיה מכאן מוכח דאפילו אם רק עוסק במצוה קלה פטור בכ"ז גם ממצוה חמורה וכמש"כ רש"י כמו שהבאנו, וכתב הר"ן בפ"ק דקדושין דאפילו אפשר להמצוה שעוסק בה להעשות ע"י אחרים ג"כ פטור, ובסוגיא שלפנינו כתב הר"ן דאם אפשר לקיים שניהם לא נפטר, וזה דלא כדעת התוס' בב"ק נ"ו ב' שכתבו להיפך, והכריחו כן, דאל"ה אטו מי שתפילין בזרועו וציצית בבגדו יפטר מן המצות, עיי"ש. 
@11אבל באמת י"ל דאין זה פירכא, דבודאי מי שיש לו מצוה בגופו ועתו פנויה ממנה, כגון מי שלבוש תפילין, או ציצית, או מי שהוא שומר אבידה, בודאי אז אינו פטור ממצוה אחרת הבאה לידו, ורק אז פטור כשעוסק ממש בהמצוה, כגון בשעה שמניתח תפילין ובאבידה בשעה ששוטחה לצורכה או משקה ומאכיל בהמת אבידה וכדומה, וכן משמע הלשון העוסק במצוה, בשעה שעוסק בה ממש, ודו"ק. 
@22ה) 
@11ע' בתוס' בסוגיא כאן ע"א שהעירו ל"ל דרשה זו אחרי דדרשינן מן במועדו אפילו בטומאה, כמש"כ לעיל פ' ב', ובצל"ח ע"ז א' סובב הדרשה במועדו ואפילו בטומאה לכונה אחרת דלא קאי כלל אפסח רק אתמיד, יעו"ש, והדוחק מבואר לכל מעיין, אבל האמת הוא כדאיתא בירושלמי פסחים פ"ז ה"ד דיש חכמים דדייקו לשון במועדו דמרבה אפילו בטומאה, ויש חכמים דלא משמע להו לשון במועדו לענין רבוי זה ולכן ידקדקו אחר דרשות אחרות, יעו"ש. ועיין מש"כ בפ' פינחס (כ"ח ב'). 
@22ו) 
@11ופלגא נהי דרובה לא מיקרי מיהו מכלל יחידין נפקי להו ולא מדחי. ומיהו בהא לא דמי עשית מחצה על מחצה כעשית רוב, דברוב הקהל טמאים אז עושים גם מקצת הטהורים בטומאה, היינו שאוכלים אותו בטומאה, משא"כ במחצה על מחצה עושים מחצה הטהורים בטהרה, וצ"ל לפי"ז דהלשון כרוב לאו דוקא הוא לכל דבר. 
@22ז) 
@11ר"ל כעין טומאת שרץ דהיינו טמא טומאת ערב כמו טמא מת בשביעי שלו. 
@22ח) 
@11ובפסחים ס"ז א' שקלו וטרו לפי זה למה כתיב לנפש דמשמע רק טומאת מת, יעו"ש. אבל בספרי תרצו בפשיטות דמפני שהיתה השאלה על טמא לנפש השיב על דבר ששאל, אבל באמת כל טומאה במשמע. 
@22ט) 
@11ר"ל דגלי רחמנא רק בטומאה שאינה יוצאה מגופו, דגבי טמא לנפש כתיב איש, ודרשינן מיניה איש נדחה ואין צבור נדחין כמבואר למעלה, וכיון שבא בטומאה הרי זה נאכל בטומאתו, שמתחילתו לא בא אלא לאכילה, אבל טומאת זבות ודכותיה טומאות היוצאות מן הגוף כדקיימו קיימו בלא מיעוט, וא"כ גם צבור נדחין. ובמשנה פסחים צ"ה ב' חסר המלה מצורעין וכאן נעתקה המשנה במלוי ענין זה, ואמנם י"ל שגם הלשון בפסחים מדוייק, יען כי מצורעים בלא"ה אי אפשר להו שיאכלו מן הפסח, שהרי הפסח נאכל בפנים ומצורעים אסורים לכנס לשם. 
@22י) 
@11ר"ל דהו"ל לכתוב איש אשר לא יכול לעשות את הפסח ראשון יעשה את השני והיה הכל בכלל, אלא אשמעינן שטמא ושהיה בדרך רחוקה שלא עשו את השני במזיד פטורים מכרת מפני שהכתוב פטרן מראשון, אבל שאר אנוסים חייבין, מפני שלא הקריבו קרבן ה' במועדו, ועיין בפיהמ"ש להרמב"ם ובצל"ח כאן. 
@22יא) 
@11ועיין בדרשה הקודמת ומש"כ שם. 
@22יב) 
@11נ"ל דר"ל מה טמא שסיפק בידו לעשות ע"י שליח ובכ"ז אינו עושה כפי שיתבאר בפסוק הסמוך, אף דרך רחוקה נמי שהיה אפשר לו לעשות ע"י שליח לשחוט ולזרוק עליו בכ"ז אינו עושה אלא נדחה לפסח שני, ומוכח דמי ששחטו וזרקו עליו לא הורצה. 
@22יג) 
@11מודיעים היא עיר הרחוקה מירושלים ט"ו מיל, דכך שיעור מהלך אדם בינוני מנץ החמה עד זמן שחיטת הפסח בין הערביים, ודעת חד מ"ד דאפילו אם רחוק רק מאיסקופת העזרה ולחוץ נקרא רחוק, ודריש כן מניקוד הה' שבמלת רחוקה לומר לא מפני שרחוקה ודאי, אלא מאיסקופת העזרה ולחוץ [ובירושלמי פסחים פ"ט ה"ב הלשון ה' שברחוקה נקוד, איש רחוק ואין דרך רחוקה], אבל לא קיי"ל כן. 
@11ועיין ברמב"ם פ"ה ה"ט מק"פ וז"ל, מי שהיה בינו ובין ירושלים יום י"ד עם עליית השמש ט"ו מיל או יותר, הרי זה דרך רחוקה, עכ"ל, והטעם הוא מפני שאינו יכול לבא כשיגיע זמן שחיטה. והנה מש"כ עם עליית השמש הוא דבר חדש לכאורה, ולא שמענו כזה מרש"י ותוס' ושאר מפרשים, ורגילים אנו לפרש שצריך שיהיה בשעת התחלת זמן שחיטה, שהוא חצות היום חוץ למודיעים, אמנם אם בשעת שחיטה היה לפנים מן המודיעים לא מקרי דרך רחוקה, ולא שכל שהיה בשעת נץ החמה חוץ למודיעים מקרי זה דרך רחוקה כפי' הרמב"ם, ולכאורה מי דחקו לפרש כן. 
@11ונראה בדעתו ע"פ מה דאמרינן בפסחים ה' א' לענין השעות שצריך לבער החמץ בער"פ משום לא תשחט על חמץ דם זבחי שפירושו לא תשחט הפסח ועדיין החמץ קיים, פריך הגמרא ואימא כל חד וחד כי שחיט [ר"ל כל אחד יבער סמוך לשחיטתו], ומשני זמן שחיטה אמר רחמנא, ופירש"י לא חלקה התורה לישראל לזה זמנו שלו ולזה זמנו שלו, והואיל וקבע לו זמן ואיסורו שוה בכל, לכולם זמן אחד קבע, עכ"ל. ולפי"ז אי אפשר לפרש בענין שלפנינו כפירש"י ותוס', משום דמה בכך שיוכל לבא באמצע זמן שחיטה, אחרי כי זמן שחיטה לאו בדידיה תלוי רק בזמן שקבעה התורה לכל ישראל, ולכן פירש דבעינן שיהיה בינו ובין ירושלים ט"ו מיל עם עליית השמש, ודו"ק. 
@22יד) 
@11באור הענין, כי שאר קרבנות לבד מפסח אע"פ שהטמא בעצמו אינו יכול להביאם מפני שאין יכול לכנס בעזרה מפני טומאתו, מ"מ אפשר לו לשלחם לעזרה ע"י שליח, אבל הפסח אינו משלח ע"י שליח, משום דמצות הפסח היא אכילתו, ואם אינו יכול לאכול למה יביא, ולמען שלא נימא שהמצוה איש לפי אכלו היא רק למצוה היכי דאפשר ולא לעיכובא היכי דאי אפשר כגון בטמא, מביא עוד ראיה לדין זה מפרשה שלפנינו, דמבואר שהטמא נדחה לפסח שני, ואם היה יכול לשלחו ע"י שליח למה ידחה ולא יעשה בראשון, וע"ל בפ' בא בפסוק איש לפי אכלו באה עוד ראיה בענין זה. ואמנם דעת איזו מן החכמים שגם מצוה זו דדחיה לפסח שני היא ג"כ רק למצוה בעלמא ולא לעכובא, אבל לא קיי"ל כמותם, משום דלא משמע כן פשטות הענין, ועיין ברמב"ם פ"ב הי"ב מביאת מקדש. 
@22טו) 
@11פירש רשב"ם מדלא כתיב יאכלו ואנא ידענא דאפסח קאי דכתיב לעיל ואכלו את הבשר עכ"ל, ולדעתי אין זה מבואר, דהא כך דרך הלשון לכתוב יאכלהו, וגם קשה מ"ש דכתיב לעיל ואכלו את הבשר, דהא פסוק זה לא כתיב כאן רק בפ' בא ושם לא כתיב כלל על מצות ומרורים, אלא על מרורים יאכלהו, יעו"ש. אמנם י"ל דמדייק מדלא כתיב עם מצות ומרורים דכן נאות לכתוב לפעל אכילה, ולשון על משמע עליהם ביחד. 
@22טז) 
@11ומסיק בגמרא דכיון דלא איתמר הלכתא לא כהלל ולא כרבנן לכן מברכין מקודם על אכילת מצה ואוכלן ואח"כ מברכין על אכילת מרור ואוכלן ואח"כ אוכלין מצה ומרור ביחד בלא ברכה זכר למקדש כהלל. 
@22יז) 
@11כל ענין דרשה זו נתבאר לפנינו בפ' בא. 
@22יח) 
@11והדר כתיב כללא עליה ככל, לרבויא דומיא דידיה, וכל מילי לא אמרינן דלרבי, דא"כ כל הני פרטי למה לי, ופרטא ממעט דכותיה כדמפרש לקמן בסוגיא דכללא דככל חקות הפסח מהדרינן אכולהו פרטי לרבויי בכל פרטא דומיא דידיה ולמעוט מפרטא נמי דומיא דידיה, ומחד מפרטא ממעטינן בל יראה ובל ימצא, עיין בסוגיא. 
@22יט) 
@11ר"ל אין לי שיהא כלל מוסף אלא על הפרט של עשה מצה ומרורים דכותיה צלי אש שהוא מ"ע ופרט נמי ממעט דכותיה השבתת שאור, ומניין שירבה הכלל ל"ת וכן הפרט ימעט ל"ת, ת"ל לא ישאירו ממנו עד בקר וכתיב כללא לאהדוריה עליה לרבויי דכותיה לאו הניתק לעשה ולמעט בפרטי לא יראה ולא ימצא דלא הניתק לעשה נינהו שאם נראה ונמצא צריך להשבותו. 
@22כ) 
@11ומפרש בגמרא בכללא דמצות ומרורים מאי קא מרבה - צלי אש, בפרטיה מאי קא ממעט - השבתת שאור, דהוי נמי כמצות עשה. וע"ע בסוגיא פלפול בדרשה זו. 
@22כא) 
@11מצות שבגופו כגון שיהיה שה תמים זכר בן שנה וסדר עבודותיו ואכילת צלי, ומצות שעל גופו כגון מצה ומרור שבאים חובה לו. 
@22כב) 
@11כגון השבתת שאור, ואע"פ שכבר אמר במצות שבגופו הכתוב מדבר מדכתיב אותו, אך מדחזר ואמר מצות שעל גופו מניין ת"ל על מצות וכו', מבואר מזה דאותו לאו דוקא הוא, אחרי דמרבה גם מצות שעל גופו א"כ אפשר דמרבינן כל מילי ואפילו מצות שלא על גופו. 
@22כג) 
@11אבל אין לומר דההיקש הזה ימנע גם מצוה שעל גופו יען דהכתוב אומר מפורש על מצות ומרורים יאכלהו, וזה הוי מצוה שעל גופו, כמבואר. 
@22כד) 
@11מדייק מדכתיב אותו בכנוי, והיה אפשר לכתוב יעשוהו כמו דכתיב יאכלהו, ודריש דאע"פ דמדינא קיי"ל דיחיד מותר לשחוט פסח לעצמו אם ראוי הוא לאכלו כולו וכמבואר לפנינו בפ' בא בפסוק איש לפי אכלו, אפ"ה משתדלין שלא ישחט לכתחילה ליחיד שנדחה לפסח שני, ומהדרינן למנות אחר עמו כגון לטמא אחד בשרץ וכדומה. וטעם הדבר נראה משום דברוב עם הדרת מלך, וכמ"ש כה"ג בפסחים ס"ד ב' בענין קבלת דם הפסח, נותנו לחבירו וחבירו לחבירו וכו', וכל כך למה, משום ברוב עם הדרת מלך. 
@11והנה רש"י כאן כתב וז"ל להכי כתיב יעשו לשון רבים דכמה דאפשר לאהדורי וכו', ואיידי דכתיב יעשו כתב אותו, דאע"פ דכתיב ברישא (פ' ג') אי לא כתביה זימנא אחריתא הו"א אורחא דקרא הוא, עכ"ל. ואינו מבואר איך יתיישב הקושיא למה כתיב אותו והלא די היה לכתוב יעשוהו, ואי משום איידי דכתיב יעשו כתיב אותו, הלא כמה פעמים כתיב יעשו ולא כתיב אותו כמו ויעשהו עגל מסכה (פ' תשא), ויעשה כמשפט (פ' שמיני), ויעשהו כתבנית איש, יעשהו במקצעות (ישעיה מ"ד) ועוד הרבה, וכן כתיב בפסוק הקודם על מצות ומרורים יאכלהו ולא כתיב יאכלו אותו, וגם קשה מה זה הדיוק שכתב רש"י לכך כתיב יעשו, והלא כל הפסוק והענין כתובים בלשון רבים. 
@11אבל לולא דבריו נראה כמש"כ, דמדייק מדכתיב אותו והיה באפשר להשמיט מלה זו ולכתוב יעשוהו, לכן בא זה לרמז שרבים יעשו פסח אחד, ואי הוי כתיב יעשוהו לבד הו"א דאורחא דלישנא כך הוא, וכהאי גונא פירש"י בפסחים פ"ו א' גבי הא דהפסח נאכל בשתי חבורות דכתיב אשר יאכלו אותו בהם, ופירש דלשון יאכלו אותו משמע שני אנשים אוכלין פסח אחד. - 
@11ועיין בתוס' כאן הקשו תיפק ליה הא דאין שוחטין פסח על היחיד מככל חקת הפסח יעשו אותו, דהיינו כחקת פסח ראשון, וראשון נפקא לן בפסחים צ"א א' דאין שוחטין אותו על היחיד מלא תוכל לזבוח את הפסח באחד, עכ"ל. ולא אבין כלל דבריהם, חדא כי בסוגיא שם פלוגתא דר' יוסי ור' יהודה בזה וקיי"ל כר' יוסי דשוחטין את הפסח על היחיד, ושנית מ"ש כאן שאין שוחטין את הפסח על היחיד אינו מעיקר הדין רק הידור בעלמא וכדמפרש כל כמה דאפשר לאהדורי מהדרינן, אבל באמת אי לאו משום הידור כשר כששחט על היחיד, וכמש"כ. כך מורין גם דברי הרמב"ם בפ"ב ה"ב מק"פ וז"ל, יחיד ששחט את הפסח לעצמו כשר, ומשתדלין שלא ישחט לכתחילה על יחיד שנאמר יעשו אותו, עכ"ל. וזה כמש"כ. 
@22כה) 
@11ר"ל כל הטמאים הדומין לו, כגון כל שמאי טומאת ערב הראויין להתקן וכגון טמא מת שחל שביעי שלו בערב פסח. ולא ידעתי האיך משמע ליה זה מלשון והאיש, ונראה דקיצור לשון הוא, וצ"ל ת"ל והאיש אשר הוא טהור, והבאור הוא, משום דלפי הלשון שמתחיל בו איש איש כי יהיה טמא לנפש או בדרך רחוקה הו"ל לסיים דבר והיפוכו, והאיש אשר לא יהיה טמא לנפש וכמו שסיים בענין דרך רחוקה ובדרך לא היה, ומדשינה וכתב והאיש אשר הוא טהור דריש דלאו דוקא שאינו טמא לנפש אלא כל שעכובו מחמת טהרתו נדחה לפסח שני, וע"ע מענין דרשה זו בתוס' פסחים צ"ב ב' ד"ה אלו פטורין ובצל"ח שם. 
@22כו) 
@11עיין בסמוך אות ל"ד השייך לדרשה זו. 
@22כז) 
@11מודיעים היא עיר הרחוקה מירושלים ט"ו מיל, וכך שיעור מהלך אדם בינוני מהנץ החמה עד זמן שחיטת פסח בין הערבים, וכמש"כ לעיל בפסוק י'. 
@22כח) 
@11ר"ל ועל הגמלים וקרנות היה מביא בני ביתו עמו חייב, מפני שאין זה אונס, שהיה לו להשמיט ולילך יחידי ולשחוט, כך פירש"י, ועיין ברמב"ם פ"ב ה"ח מק"פ ובכ"מ, וענין מודיעים עיין לעיל אות כ"ז. 
@22כט) 
@11ר"ל שמוליך את הסוס בידו, ואם היה רוכב עליו היה מגיע לירושלים, ובאור שם מודיעים עיין מש"כ לעיל אות כ"ז. 
@22ל) 
@11רק אינו יכול, ועיין משכ"ל אות כ"ז בבאור שם מודיעים. 
@22לא) 
@11באור שם מודיעים עיין משכ"ל אות כ"ז, ועיין בתוס' פסחים צ"ג א' ד"ה אלא שכתבו בהמשך דבריהם דאין לומר דבכלל בא הכתוב לפטור על שהרחיק עצמו בדרך רחוקה דס"ד דחייב כרת על זה וכו', יעו"ש מש"כ בטעם הדבר שא"א לומר כן, ולפי הדרשה שלפנינו ידעינן ממנה ענין זה דאין חייבין על מי שחדל שלא בשעת עשיה. 
@22לב) 
@11דקיי"ל שוחטין את הפסח על היחיד אם ראוי לאכלו [ע' מש"כ בפסוק הקודם אות כ"ד] וע"ל בפ' בא. 
@22לג) 
@11כגון אם שגג או נאנס ולא הקריב בראשון ושוב הזיד ולא הקריב בשני חייב כרת על השני, וכן אם הזיד בראשון ושגג או נאנס בשני חייב כרת על הראשון, וכן גר שנתגייר בין פסח ראשון לשני, וקטן שנתגדל בין פסח ראשון לשני. 
@22לד) 
@11וקסבר מגדף דכתיב ביה כרת (פ' שלח) היינו מברך את השם, וכיון דיש כרת במברך את השם יליף זה מיניה נשיאות חטא נשיאות חטא לגז"ש, וטעם דיוק הלשון כאן הוא, כי לכאורה די היה לכתוב ונכרתה הנפש ההיא מעמיה ותו לא, ומאי אשמעינן בזה שסיים כי קרבן ה' לא הקריב במועדו דפשיטא הוא, ולכן מפרש דהלשון כי קרבן ה' אינו טעם לדבר רק ענין בפני עצמו הוא, והלשון כי משמש בד' לשונות וגם הכא יהיה הפירוש כמו אם, וכמו כי תקריב, כי יקרא, כי תפגע, וכדומה, ור"ל אם קרבן ה' לא הקריב במועדו חטאו ישא דהיינו כרת, כדמפרש, ולפי"ז לכאורה בא הענין בכפל לשון ולאיזה כונה נכפל, לכן דריש דקאי על שני זמנים, תחלת הפסוק קאי על פסח ראשון, וסופו על פסח שני, ובגמרא איתא עוד דעות שונות בכלל ענין זה, והעתקנו דברי רבי כי הלכה כרבי מחבירו, וכ"פ הרמב"ם. 
@11והנה בהזיד בראשון לדעת הרמב"ם בפ"ה ה"ב מק"פ אינו חייב כרת על הראשון רק אם לא עשה את השני, בשוגג או באונס, אבל אם עשה את השני פטור על הראשון, אבל דעת רש"י בסוגיא כאן בד"ה תשלומין דחייב כרת על הראשון אפילו עשה את השני, ותמיהני על פירושו מפשטות לשון הגמרא כאן בסוגיא (ע"ב) הזיד בראשון ושגג בשני לרבי חייב, למה נקט ושגג בשני, והלא לדעת רש"י חייב אפילו עשה את השני, ולשון זה מורה מפורש כפי' הרמב"ם, וכן מורה מפורש כמעט בירושלמי שהבאנו למעלה, מניין לרבות את המזיד שאם לא עשה בראשון יעשה בשני ת"ל והאיש, משמע שעשית השני הוא תקון להעדר העשיה בראשון, ולדעתי כמו ברור הוא שממה שכתבנו הם מקורים נאמנים לדברי הרמב"ם. ודברי רש"י יש ליישב דמש"כ דחייב על הראשון אפילו עשה את השני הוא רק לר' נתן דס"ל בגמ' חייב על הראשון ופטור על השני יעו"ש, וצ"ע. 
@22לה) 
@11שאם לא עשה פסח ראשון ושני פטור מכרת. ולכאורה דבר פשוט הוא וא"צ לדרשה, דמהיכי תיתא יתחייב הקטן כרת אחרי דאינו בר עונשין, אך אצטריך לקטן שהגדיל בין פסח ראשון לפסח שני דהו"א כיון דמחויב לעשות פסח שני, כמבואר בפסחים צ"ג א' משום דשני רגל בפני עצמו הוא ואינו תשלומין דראשון, לכן אם לא עשה חייב כרת, קמ"ל דלא, ועיין בתוס' כאן. 
@22לו) 
@11ואיתא עוד בספרי, רשב"א אומר, הרי שנתגייר בין שני פסחים שומע אני יעשה פסח שני ת"ל כאזרח, מה אזרח שלא עשה את הראשון יעשה את השני, כך כל מי שלא עשה את הראשון יעשה את השני, ע"כ. והנה השמטנו דרשה זו, משום דכבר כתבנו בפסוק הקודם דאנן קיי"ל כרבי בפסחים צ"ד א' דגר שנתגייר בין פסח ראשון לשני עושה פסח שני, יעו"ש אות ל"ד. 
@22לז) 
@11נראה דהיינו רק הקמה ובנין, אבל פריקה אינה בכלל זה, שהרי מפורש אמרו במנחות צ"ה א' שהיו פורקין המשכן בלילה, ועיין בתוס' כאן וברש"י בר"ה ל' א' שהמקדש העתיד שיבנה בידי שמים כדכתיב מקדש ה' כוננו ידיך, יבנה גם בלילה, וצ"ל הטעם בזה, משום דעיקר הטעם שאסרה התורה לבנותו בלילה הוא משום דבכלל נוח לאדם ליפות מלאכתו ביום מאשר בלילה, והמקדש צריך להיות מכלל יופי, והנה זה שייך רק במלאכה הנעשית בידי אדם, משא"כ הנעשית בידי שמים. 
@11ועיין באו"ח סי' ק"פ ס"ה, נוהגין לכסות הסכין בשעת ברהמ"ז, ונהגו שלא לכסותו בשבת ויו"ט, וכתבו הטעם בזה שהשולחן כמזבח [ע' סוף חגיגה כ"ז א'] ובמזבח כתיב לא תניף עליהם ברזל, ובשבת ויו"ט אין בונין את המזבח, יעו"ש במג"א, ותמה אני, כי לפי טעם זה לא יכסוהו גם בכל לילה, אחרי דאין בונין את המקדש ואת המזבח בלילה, כמבואר לפנינו, וגם בכלל צ"ע בהטעם שהשולחן כמזבח, כי לפי"ז לא יעלו עליו שאור ודבש כדכתיב כל שאור וכל דבש אל המזבח לא יעלו, ואין להאריך בזה. 
@22לח) 
@11הנה כלל גדול קיי"ל לענין איסורי וחיובי שבת, הסותר כל שהוא חייב, והוא שיסתור על מנת לבנות, אבל אם סתר דרך השחתה פטור, דכל המקלקלין פטורין, ור' יוסי מוסיף דאפילו סותר ע"מ לבנות פטור אם הבנין הוא שלא במקום סתירה, ולכן ס"ל דהמכבה את הנר בשבת מפני שהוא חס על נר או על השמן פטור, מפני דאפילו לר' יהודה דמלאכה שא"צ לגופה חייב עליה, אך בכאן הוי סותר דהו"ל כמקלקל דפטור משום דאינה מלאכת מחשבת, ואע"פ דסתירה זו הוי על מנת לבנות כדי שיתקיים הנר או השמן, אך כל כבוי שאינו על מנת להדליק אותה פתילה רק פתילה אחרת נקרא סתירה ע"מ לבנות שלא במקומו, ולדינא לא קיי"ל כחלוקו של ר' יוסי אלא כל סתירה ע"מ לבנות חייב, ובכ"ז העתקנו דרשה זו לאסברא קרא שלפנינו. 
@22לט) 
@11שהיו סותרין אותו בחניה זו ונוסעים למקום אחר וחונים וחוזרים ומקימים אותו. 
@22מ) 
@11כיון דהחניה והנסיעה היא ע"פ ה', יתכן שיאמר להם שובו חנו במקום שסתרתם, לכן הוי כסותר ע"מ לבנות במקומו. 
@22מא) 
@11מדין תורה, היוצא חוץ לתחום העיר בשבת לוקה, שנאמר (פ' בשלח) אל יצא איש ממקומו ביום השביעי, מקום זה הוא תחום העיר, ולא נתנה תורה שיעור לתחום זה, אבל חכמים קצבו שתחום זה הוא חוץ לי"ב מיל כנגד מחנה ישראל, וכך אמר להם משה, לא תצאו חוץ למחנה, ומדברי סופרים שלא יצא אדם חוץ לעיר אלא אלפים אמה, אבל חוץ לאלפים אמה אסור, שאלפיים אמה הוא מגרש העיר, ומבואר ענין זה לפנינו בפ' בשלח. והנה כשמודדין מהעיר אלפים אמה מודדין משער העיר ואפילו היתה העיר גדולה מאוד נחשבת כולה כד' אמות, ואמר על זה כיון דביושבי צריפין היינו אהלים ועושין מהוצין וערבה אין להם דין עיר להיות כולה כד' אמות, מפני שאינן קבע, ולכן מודדין להם אלפים אמה רק מפתח בתיהם של כל אחד אם אין להם כעין היקף מחיצה י' או חריץ י' סביב בתיהם. 
@22מב) 
@11ר"ל לא חוץ לענן שמא ילך הענן והארון שם, ולא לצדיהם ג"כ חוץ לענן, שאין יודעין אנה פנה הענן לעבור, אלא לאחוריהם, ושם שרי חוץ לענן, יען כי בודאי לא יחזור הענן לאחוריו, אלמא המהלך בראש והוצרך לנקביו חוזר לאחוריו ג' פרסאות, וישראל במדבר יושבי אהלים שאינן קבע, ואפ"ה מהלכין את כל המחנה כד' אמות. 
@22מג) 
@11ר"ל חשובה היא חנייתן להיות נדונת כקבע, וע"ע לפנינו בפ' תצא בפסוק ויצאת שמה חוץ (כ"ג י"ג). 
@00פרק י 
@22א) 
@11ע' פירש"י וחא"ג, וה"ק, דהעולם ומלואו שלו הוא, ולא הו"ל למכתב רק עשה חצוצרות וכתב לך, כביכול כאלו הוא אינו שלו אלא של משה, וכמ"ש שהעולם כולו לא נברא אלא בשביל משה, וזהו הפירוש בשלך אני רוצה כמו שהוא שלך. 
@22ב) 
@11עשה לך, והיו לך, ומה שברור לו בארון דהוא לדורות הוא מפני דכתיב גביה (ר"פ תרומה) וכן תעשו, ודרשינן וכן תעשו - לדורות. ומתבאר בגמרא דאפילו למ"ד בדרשה הקודמת עשה לך משלך או כביכול משלך אני רוצה יותר משלהם ג"כ אפשר לדרוש דרשה שלפנינו מדכתיב שני פעמים לך כמבואר. - 
@11והנה עכ"פ אינו מבואר עיקר הטעם מה שלא נשתמשו לדורות בחצוצרות של משה ובמה נשתנו משאר כלים, ואפשר לומר ע"פ המבואר בתנחומא דהתרועה בחצוצרות הוא דרכן של מלכים ומשה היה לו מעלת מלכים כמבואר בזבחים ק"ב א', ולכן אסרום לדורות כדי להראות כבודו של משה, וכעין מ"ש בע"ז י"א א' שורפין על המלכים מיטתן וכלי תשמישן כדי שלא ישתמש אחר בהן, יעו"ש. וה"נ כיון דכל עיקר תכונתם של חצוצרות הוי כעין כלי תשמישן של מלכים לכן אסרום לדורות, וחז"ל סמכו זה על כפול הלשון עשה לך והיו לך. 
@22ג) 
@11ר"ל כל שהוא כדי לאסוף העם מצינו שהיו של כסף כמו בחצוצרות, ורק בר"ה משום כבוד יו"ט עשאום של זהב. - 
@11ודע שמבואר במשנה כאן, שופר של תעניות, שופר מקצר וחצוצרות מאריכות, שמצות היום בחצוצרות, וצ"ע במ"ש בתענית י"ד א' במאי מתריעין בתעניות, אמר רב יהודה - בשופרות, ולא ידעתי למה תפס הטפל והניח העיקר במה שמצות היום בו, בחצוצרות, ובאמת הרמב"ם בפ"א ה"ה מתענית פסק דבתעניות תוקעין בכל מקום בחצוצרות, ומ"ש בשופרות הוא ע"פ מ"ש בשבת ל"ו א', הני תלת מילי אשתני שמייהו משחרב ביהמ"ק, חצוצרתא - שופרא, שופרא - חצוצרתא, וא"כ היינו שופר היינו חצוצרה. 
@22ד) 
@11גרוטאות הם חתיכות שבורות ומקשה משמע חתיכה אחת כמדתרגמינן נגיד משוך שנמשך הכל מחתיכה אחת, מקשה משמע דבר המוכה ונהלם, כדכתיב (דניאל ה') וארכבותיו דא לדא נקשן, וע' לפנינו בפ' תרומה. 
@22ה) 
@11ר"ל שלא תימא דהפי' ותקעתם תרועה שיתקעו תרועה, והפירוש ותקעתם כמו והרעותם, אלא הכונה שיתקעו תקיעה ואח"כ יריעו תרועה, ונראה דלכן א"א לומר דהפי' ותקעתם תרועה כמו והרעותם תרועה, דהא אמר תתקעו ולא תריעו, הרי דלשון תתקעו מיוחד לתקיעה, ובסוכה נ"ג ב' ובערכין י' א' מפרש עוד אי ס"ד תקיעה ותרועה חדא היא, אמר רחמנא עביד פלגא דמצוה. פי' בתמיה, ר"ל איך אמרה התורה תתקעו ולא תריעו. 
@22ו) 
@11ר"ל מדסמיך הפעל תקע פעם קודם תרועה ופעם אחר תרועה, ואינו אומר והרעותם תרועה, ולכאורה לפי הדרשה הקודמת כבר ילפינן דצריך לתקוע תקיעה ותרועה, אך י"ל דמשם לא ילפינן דסמוך לתרועה צריך להיות תקיעה. ובסוגיא כאן יליף מכאן לענין תקיעות דר"ה דצריך תקיעה לפניה ולאחריה, ונראה מכאן ראיה למש"כ התוס' בחגיגה ו' א' דהא דקיי"ל ילפינן דורות מדורות ולא דורות משעה היינו היכי דאפשר ללמוד מדורות, אבל היכי דא"א ללמוד מדורות ילפינן גם משעה, יעו"ש. והכא הלא ילפינן דורות משעה, והיינו טעמא משום דא"א ללמוד מדורות לענין פשוטה לפניה ולאחריה, וע"ע בסוגיא ומש"כ בענין זה בפ' אמור. 
@22ז) 
@11כונת השאלה מה ת"ל שנית אחרי שכבר אמר ותקעתם תרועה ונסע מחנה פלוני, וכי הדר אמר ותקעתם תרועה ונסע מחנה פלוני פשיטא דשנית היא, ומשני דבא ללמד על כל תרועה תהא תקיעה שניה לה, וה"ק, ותקעתם תקיעה - שנית לתרועה. 
@22ח) 
@11דאחרי דמועדים כתיב ביחוד נשאר לפרש ביום שמחתכם על שבת דלא איקרי מועד. והנה משמע מכאן דשבת נקרא יום שמחה, וכ"מ בירושלמי מגילה פ"א ה"ד בענין פורים שחל בשבת, והארכנו לבאר ענין זה בפ' בראשית בפסוק ויברך אלהים את יום השביעי. ועיין בבאורי הגר"א לספרי כאן שהרבה להגיה בדרשה זו. 
@22ט) 
@11ר"ל יכול כשם שתוקעין על מוסף של ר"ח בפ"ע כשחל בחול ועל מוסף שבת בפ"ע כשהיא לבדה, כך יהיו תוקעין על כל מוסף ומוסף כשחלו להיות ביחד, ת"ל ובראשי חדשכם דמדכתיב חדשכם חסר י', מורה על תקיעות של כל החדשים שיהיו שוין. ובגמרא כאן איתא עוד תירוץ לפשיטות זו והעתקנו את זו להיותה פשוטה יותר, יעו"ש. 
@22י) 
@11וכאן בהכרח בשלמי צבור איירי דהיינו כבשי עצרת, שהרי כאן איירי בשיר ואין אומרים שירה אלא על קרבן צבור, ועיין בדרשה הבאה, והא דעולה שחיטתה בצפון מפורש בפסוק ר"פ ויקרא. 
@22יא) 
@11ר"ל מה עולה קדשי קדשים שאין לך עולה קדשים קלים, אף שלמים אינם טעונים שיר רק אם הם קדשי קדשים, ואין לך בשלמים קדשי קדשים רק כבשי עצרת בלבד דשלמי צבור הן, ומה שלמים האמורים כאן לענין שיר קבוע להם זמן, שהרי אוקימנא בכבשי עצרת אף עולה האמורה כאן שקבוע לה זמן, לאפוקי נדבת צבור שאין קבוע לה זמן [כגון קיץ המזבח הבא מן השופרות שנותנין בהן מעות מותר חטאת ומותר אשם שקלים פ"ד מ"ד] אינה טעונה נסכים. 
@22יב) 
@11וזכרונות בודאי צ"ל בר"ה משום דכתיב זכרון תרועה, והוי הלשון אני ה' אלהיכם פירושו אני אדון לכם דהיינו מלכיות. ובספרי יליף מפסוק זה שצ"ל מלכיות זכרונות ושופרות, והובא בפירש"י בפסוק זה ומבואר לפנינו בפ' אמור, יעו"ש. 
@22יג) 
@11מדייק מיתור הלשון נושאי המקדש, דהא ידוע דהקהתים היו נושאי הארון כמבואר בפ' במדבר ובפ' נשא, ומפרש והקימו הלוים את המשכן כשהיו רוצים לחנות עד בואם אלו נושאי הארון. 
@22יד) 
@11לרבע רבועו של עולם כדי לידע סדר ההליכה. 
@22טו) 
@11שצד מערבו של ארון מעמיד עצמו למערבו של עולם מכוון, ובתנייתן היו יודעים לכוין ממנו את הרוחות ומתוך כך היו יודעין גם בנסיעתם. 
@22טז) 
@11משום דכתיב ונסעו הקהתים נושאי המקדש והקימו את המשכן עד בואם, משמע שבני קהת הקימו המשכן וזה ודאי אינו, דא"כ מאי עד בואם דמשמע עד שיבאו הגרשונים והמררים והם היו קודמים לקהתים במסעם. ואם קאי על בני מררי שהעמידו המשכן, אין כאן מקומו כלל, דהא בענינא דנסיעה איירי, לכך מפרש לקרא הכי, שבני גרשון הקימו עם בני מררי את המשכן ולא נעשה בו דבר עד ביאת בני קהת עם הארון כדי שידעו איך יעמידו את המשכן לאיזה צד, וע"ע בפירש"י בפסוק זה. 
@22יז) 
@11דמפני שהיה מרובה באוכלוסין היה מתפשט והולך אחורי כל המחנות כדי שיהיה מרובע ברבוע שלם, והיינו דכתיב מאסף לכל המחנות אע"פ שהלכו לצבאותם, ועיין מש"כ לעיל ריש פ' במדבר (ב' י"ז) בפסוק כאשר יחנו כן יסעו השייך לדרשה זו. 
@22יח) 
@11הנה לכאורה מצינו גם בלשון התורה כן, וכמו שאמר יעקב (ר"פ וישלח) אלהי אבי אברהם, וכן משמע ע"פ הדרשה ביומא ס"ו ב' על הפ' דפ' ברכה האומר לאביו לא ראיתיו דאביו היינו אבי אמו מישראל, אך צ"ל דלשון תורה לחוד ולשון בני אדם לחוד, ובאנשים אין רגילין לקרוא לאבי האב אב סתם רק תינוקות ולא גדולים, וכ"מ ביבמות כ"א ב' וגזרו על אשת אבי אמו משום אשת אבי אביו, וטעמא מאי, כולהו דבי אבא רבה קרי להו, מבואר דלאבי האב קורין בני אדם אבא רבה ולא אבי סתם. - 
@11והנה יש להעיר בזה מה שנוגע מזה לדינא במה שראיתי כתוב בשם תשובת הרשב"א סי' אלף קנ"ט בשטר שהיה כתוב בו אני בן בן שמעון מעיד על עצמי שאני נותן הבית שהיה לאבי וכו', וכתב הרשב"א, אין לומר שכיון לאביו זקנו דלא קרו אינשי לאבי אבא אבא סתם אלא אבא פלוני, וגוף התשובה אין כעת ת"י. 
@22יט) 
@11ר"ל מקום לקבורה, והיינו ד' אמות. והנה כתב הרמב"ם בפ"ג ה"ז משלוחין לענין מה שכותבין הרשאה לשליח לגבות חוב או פקדון, וז"ל, ועוד תקנו הגאונים שאם הרשהו ליטול מעות שיש לו בעד חבירו או לתבוע ממנו הלואה ולא היתה לו למקנה קרקע מקנה לו' ד' אמות מחלקו שבא"י ומקנה לו המעות על גבן, אבל דברים אלו קלים הן שזה מי יאמר שיש לו חלק בא"י, עכ"ל. וביאר הה"מ את דבריו, וז"ל, ומה שאמר שזה מי יאמר שיש לו חלק בא"י, כלומר שמא הוא מזרע גרים, עכ"ל, וכונתו מפני שאין לגרים חלק בארץ, והנה לפי המבואר לפנינו דגם לגרים יש חלק ד"א בא"י לקבורה, יתיישבו דברי הגאונים. 
@11וגם לבד זה י"ל ע"פ מ"ד במ"ר קהלת על הפ' כל הנחלים הולכים אל הים, דלעתיד לבא יטלו הגרים נחלה בתוך כל ישראל, וטעם הדבר משום דלא דמו הגרים שנתגיירו בעת יציאת ישראל ממצרים לאלה שנתגיירו בעת שישראל בגלות, דהראשונים לא היתה כונתם כל כך לשם שמים, אלא רק מפני שהיו ישראל אז ברום המעלות משא"כ האחרונים, ולפי"ז אפשר להקנות מעות ע"ג חלק זה שיש להם לנחול לעתיד. 
@11וע"פ זה אפשר לבאר מה שקשה לכאורה בהא דקיי"ל לענין הבאת בכורים דהגר מביא וקורא פ' בכורים ואע"פ שצ"ל אשר נשבעת לאבותינו אך אברהם היה אב לכל העולם כמבואר לפנינו בפ' לך ובפ' תבא, וע' בדרשה הבאה, וקשה הא עכ"פ אינו יכול לומר הארץ וגו' לתת לנו, אחרי דאין לגר חלק בארץ, אבל לפי המבואר יתיישב היטב, דגם לגרים יש להם מקום ד"א בא"י או משום הנחלה דלעתיד. 
@22כ) 
@11עיין מש"כ בסוף אות הקודם, וזה קאי אליבא דמ"ד שהגר מביא בכורים ואינו קורא הפרשה משום דאינו יכול לומר את האדמה אשר נתתה לאבותינו שאינו מזרע ישראל, ולא ס"ל הדרשה דאב המון גוים שזכרנו בסוף אות הקודם, יעו"ש, ואמר בזה דאפ"ה בני קיני חותן משה מביאין וקורין, משום דאע"פ שגם הם אינם יכולין לומר אשר נתת לאבותינו, אך הם בעצמם נטלו חלק בארץ, ונסמך על מ"ד בספרי כאן שנתנו ליתרו ולבניו דושנה של יריחו. אמנם לדינא קיי"ל שגם כל הגרים מביאים וקורין מכמה טעמים שזכרנו באות הקודם. 
@22כא) 
@11בתוך שלשה ימים למסען התאוה האספסוף תאוה להתרעם על הבשר כדי למרוד בהקב"ה. וכתב בחא"ג הטעם דדריש כן, משום שלא מצינו שנקרא הר ה' רק מקום בית המקדש שנתקדש לעולם, אבל מקום שנתנה בו התורה לא נקרא רק הר האלהים או הר חורב והר סיני, ולכן דרשו שנסעו מאחרי ה', וכמ"ש בתנחומא שנסעו מאחרי ה' כתינוק הבורח מבית הספר לבטל מד"ת, עכ"ל. 
@22כב) 
@11הסימנין מלמעלה ומלמטה הם הנוני"ן ההפוכין. ונראה דר"ל שמפני יקרת תוכן הענין כדאי לעשותה לפרשה זו ספר בפני עצמו. ומפרש בגמרא כמאן אזלא הא דאמר ר' שמואל בר נחמני א"ר יונתן חצבה עמודיה שבעה (משלי ט') אלו שבעה ספרי תורה, כמאן - כרבי, ור"ל דפרשה זו הוי כספר לעצמו, נמצא של מעלה ספר לעצמו ושל מטה ספר לעצמו, ונמצא ספר במדבר נחלק לג' ספרים, ויש בגמרא עוד דרשה בטעם סימנים אלו וקיי"ל כרבי, ועיין בדרשה הבאה דסתם משנה אתיא כרבי, ולכן העתקנו כדעתו. 
@22כג) 
@11האי מגילה ענינה יריעה של ס"ת, וענין טומאת הידים בנגיעה בכתבי הקודש הוא מפני כי בזמן מן הזמנים נהגו העם להצניע אוכלין דתרומה אצל כתבי הקודש, בחשבם שזה קודש וזה קודש יקרבו זה אל זה, ויצאו מכשולים מזה, כי בהיות העכברים מצויין אצל אוכלין נגעו גם בכתבי הקודש והפסידו אותם, ולכן גזרו שכל תרומה שתגע באחד מכתבי הקודש נטמאת והרי היא כשלישי לטומאה, ולא עוד אלא מי שהיו ידיו טהורות ונגע באחד מכתבי הקודש נעשו ידיו שניות ומטמאין את התרומה ואת המשקין, וכה קיי"ל שכל ספר מן התורה או מן כתבי הקודש מטמאין את הידים, וכאן מוסיף שגם יריעה מן פ"ה אותיות מטמאה. 
@11הנה כך הבינו מפרשי המשנה כאן דענין טומאת ידים בכתבי הקודש הוא סניף והמשך לגזירת טומאת קדשים הנוגעים בכתבי הקודש, ובאמנה לא ידעתי מה טעם ושייכות לגזירת טומאת ידים בספרים עם גזירת נגיעת אוכלים בס"ת, אחרי אשר כפי הטעם המבואר אין הגזירה שייכה רק באוכלין וס"ת כדי שלא יניחום אצל ס"ת, כמבואר. 
@11אבל אני תמה מי מלל לרבותינו דטומאת ידים בספרים בכלל הוא סניף לגזירת טומאת אוכלין בס"ת, והלא מפורש אמרו בשבת י"ד א', תני, אף ידים הבאות מחמת ספר פוסלות את התרומה משום דר' פרנך דאמר האוחז ס"ת ערום נקבר ערום, א"כ מבואר דטעם וענין אחר הוא גזירת טומאת ידים בס"ת כדי שלא ירגילו לאחוז ס"ת בידים ערומות רק ע"י מפה וכדומה ונמשכה הגזירה לכל כתבי הקודש, וצ"ע רב בזה. 
@22כד) 
@11רומז להארון שהיה מצופה זהב טהור מבית ומחוץ, ולשון המחושקה הוא מלשון וחשוקיהם כסף, ומהוללה בדביר ארמון, שס"ת בתוכו, וארון מהולל ומפואר במה שבתוכו, ומפוארה בעדי עדיים, שאין לך עדי גדול מזה, והכונה בזה שענו ישראל בשבח וכבוד התורה והארון. 
@11אך בכלל לא נתבאר לי עיקר השאלה וישראל מאי אמרו, כי מנ"ל בכלל דגם ישראל אמרו דבר בזה, ודילמא רק משה לבד אמר, ונראה דפסיקא ליה דישראל אמרו, משום דמדרך השירה במקהלה שאחד ישיר ואחרים יענו לעומתו, וכמש"כ בשירת הים (פ' בשלח) משה אמר אשירה לה' וישראל ענו כי גאה גאה וכו', וגם הכא מה שאמר משה קומה ה', הוא מעין שיר והלל, ולכן פריך וישראל מה אמרו, ר"ל מה ענו לעומתו, והנה רש"י כאן פירש בלשון השאלה וישראל מה אמרו - מה ישראל עונין אחריו, ויתכן דכיון למה שכתבנו. 
@22כה) 
@11טעם למספר זה כתבו בעלי אגדה ע"פ הפסוק דתהלים פ"א אלהים נצב בעדת אל, ודרשוהו על עדה של סנהדרין שהיתה מכ"ב אנשים [לבד אחד מכריע], וכתיב אדם אחד מאלף מצאתי, נמצא דבתוך כ"ב אלפים אנשים יש עשרים ושנים צדיקים אשר במספר כזה אלהים נצב, והיינו שכינה שורה, וכל דרשה זו דברי מוסר למי שאינו עוסק בפו"ר, ועיין מש"כ בענין זה בפ' נח ובפ' לך. 
@22כו) 
@11עיין מש"כ בדרשה הקודמת וצרף לכאן. ואיירי בכלב רע המזיק לאנשים, וכתבו התוס' על הא דאמר שאין השכינה שורה על פחות מכ"ב אלפים, וז"ל, לא שייך כאן הא דאמרינן בסנהדרין ל"ט א' כל בי עשרה שכינתא שריא, דהכא אנביאים ואמשכן קאמר, עכ"ל. ולדעתי דוחק לומר כן, דהא הלכה זו היא הלכה לדורות בארץ ובגולה, וא"כ גם הטעם מוסב על כל זמן, אבל באמת י"ל פשוט דהא דסנהדרין ענין אחר הוא, ור"ל דכשמתקבצין עשרה בני אדם ומתפללין או עוסקים בתורה דוקא אז השכינה שורה בתוכם, וכמ"ש בברכות ו' א' מניין לעשרה שמתפללין ששכינה עמהם וכו', אבל הכא איירי בהשראת השכינה בתמידות אף שלא בשעת תפלה ותורה, וזה הוא רק במספר המבואר כאן. 
@00פרק יא 
@22א) 
@11נראה דר"ל דבי ראב"י דורשין אלפי"ן כמו דכתיב עייני"ן ולהיפך, והטעם הוא משום דאותיות שהן ממוצא אחד מתחלפות, ואל"ף ועיי"ן הם ממוצא אחד, ובכלל הדרשה עיין במהרש"א שכתב לא ידענו מה הטחת דברים איכא כאן והלא לשון זה נמצא בכמה נביאים וכו', ועיי"ש שהגיה בגמרא שהמכוון לפסוק אחר, וכל דבריו דחוקים לדעתי, כפי שיתבאר למעיין. אבל אני תמה עליו מאוד על שתמה לחנם, כי הלא הפרשה שבכאן מלאה הטחת דברים קשה ממשה להקב"ה כמבואר בסמוך מפסוק י"ט והלאה, ויאמר משה למה הרעות לעבדך וגו', האנכי הריתי את העם הזה וגו' מאין לי בשר וגו' לא אוכל אנכי לבדי וגו', ואם ככה את עושה לי וגו', שכל דברים אלה לגבי משה נחשבים לטרוניא ותרעומות ודברים קשים, ומה שהביא הגמרא הפסוק ויתפלל משה, פשוט הוא מפני שתחילת הענין הוא וכעין הקדמה ומבוא להפרשה ומכוין להמשך כל הפרשה, ומסמיך הדרשה על הלשון אל ה' כאלו היה כתוב על ה', כלומר שבא בטרוניא ובתרעומות ורוגז על הקב"ה. 
@22ב) 
@11פרטי העשר נסיונות נבאר אי"ה לקמן בפ' שלח בפסוק וינסו אותי זה עשר פעמים, ועיין מש"כ שם. 
@22ג) 
@11הכונה שנאסרו להם קרובות, ודגה הוא מלשון וידגו לרוב, ויתבאר ע"פ מ"ש בספרי וכי חנם היו נותנים להם דגים אם תבן לא ניתן להם אלא מאי חנם - חנם מן המצות, וי"ל דמ"ד דדגים פירושו עריות לא ניחא ליה בתירוץ זה משום דלא שייך כלל לענינא הא דחנם מן המצות, וגם לא ניחא ליה בתירוץ הגמרא למ"ד זה בפי' חנם דהוו מייתי דגים ממקום הפקר שהקב"ה מזמין להם דגים קטנים בתוך המים, מפני הטעם שנבאר בסמוך אות ה', ולכן מפרש דדגים פירושו עריות, ויהיה לפי"ז באור המלה חנם משום דעריות של קרובים ישיגו בחנם לא כמו רחוקות. 
@22ד) 
@11במס' ע"ז י"א א' הלשון שקשים לכל גופו של אדם, ועיי"ש עוד. 
@22ה) 
@11מ"ד טעם חמשת המינין הללו לא טעמו בו הוא מפני שהם קשים לעוברות ולמניקות, כדאמרינן בספרי משל לאומר לאשה אל תאכלי בצל מפני התינוק, ועיין בסמוך, ומ"ד חמשת המינים הללו טעמו טעמן ולא ממשן הוא מפני שלא התרעמו רק על חמשת המינין, ע"כ משום שהיה המן חסר ממשן שהוא קשה לעוברות ולמניקות כמש"כ, אבל טעמן לא היה חסר, שכל הטעמים היו במן, דטעמן אינו קשה. 
@11והנה לפי המבואר בזה מפורש דהא דלא טעמו טעם הוא רק מחמשת המינין שבפסוק זה, מפני שקשים לעוברות ולמניקות, אבל טעם דגים בודאי טעמו, אבל קשה לפי המבואר כאן באגדה שהדגים שאכלו במצרים היו דגים קטנים שהזמין להם הקב"ה בתוך המים [ע"ל אות ג'], ואיתא בכתובות ס' ב' שדגים קטנים קשים למניקות, וא"כ הו"ל לחשוב שגם טעם דגים לא טעמו במן מאותו הטעם שלא טעמו חמשת המינים מפני שקשים לעוברות ולמניקות, והנה ברש"י פסוק זה במקום חוץ מאלו חמשת המינים כתוב רק חוץ מאלו, ולפי"ז קאי גם על דגים, אבל הן בגמרא ובספרי מפורש חמשת המינים, וצ"ע. 
@22ו) 
@11לא נתבאר לי על מה סמכו חז"ל לדרוש כן, וי"ל דקשה הלשון שאמרו אין כל, ולמה אין כל, והלא אכלו את המן, ולכן דרשו כל מלשון עכול שהוא התבשלות המאכל במעיים [בחסור הע' כאשר כן נמצא בהרבה תיבות], וכמבואר באגדה כאן שהיה המן כבלע באברים ולא היו צריכים לנקבים, והתאוננו שמכיון שאין מוציאים מה שמכניסים הלא עתיד המן לתפח כריסם, כי כלום יש ילוד אשה שמכניס ואינו מוציא. 
@22ז) 
@11רומז להמבואר בסוגיא כאן, כתיב לחם וכתיב שמן וכתיב דבש, כאן ובפ' בשלח, א"ר יוסי בר חנינא, לנערים לחם, לזקנים שמן, לתינוקת דבש. ובמ"ר פ' בשלח הגירסא לנערים לחם ולזקנים דבש ולתינוקת שמן, ונראה ראיה לגירסת הגמרא מספרי כאן, דבר אחד משמש לג' לשונות, הלחם והשמן והדבש, וכנראה דריש המלה לשד בנוטריקו"ן לחם, שמן, דבש, וכאן בהדרשה שלפנינו מסמיך ענין שנויי הטעמים על מלת לשד, הרי דהסדר - לחם, שמן, דבש, וגם מצינו בכ"מ שהדבש הוא מאכל תינוקת [ע' נדה מ"ה א']. 
@11ומה שיש עוד דרשות ובאורים בפסוקים (ז', ח', ט') באו לפנינו בפ' בשלח. 
@22ח) 
@11שנאסרו להם עריות וכמש"כ לעיל בפסוק ה', ועיין בירושלמי תענית פ"ד ה"ה מענין זה. 
@22ט) 
@11לא נתבאר ערך הדמיון בזה. ונראה שבא ללמד שאף אם יקרה שאחד מטריד ומצער את הדיין ומדבר קשות וגם מעיז פניו בו וכדומה מן הענינים המטרידים ומצערים את הגוף ואת הנפש, אל יאמר הדיין מה לי ולצרת המשרה הזאת, אניחנה ואפטר ממנה, או שישא בלבו טינא וכעס על בני אדם אלו, אלא ישא ויסבול משאם וטרחתם באהבה, והדמיון בזה מאומן ויונק הוא כמו שהאם האומנת את היונק שלה, הנה אע"פ שהתינוק מטריד וגם מצער לה כדרך התינוקות, בכ"ז הלא לא תשליכהו ולא תרחיקהו מעליה, אלא אדרבה תשעשעהו ותניקהו ותחזור ותחבקנו באהבה וחיבה, ובערך כזה יתנהג הדין עם הצבור גם בפגעו בו, כמבואר. - 
@11ועיין בפירש"י בפסוק ט"ו וז"ל, ואם ככה את עושה לי - תשש כחו של משה כנקבה, עכ"ל. וכונתו ליישב הלשון את בל"נ ולא אתה, וכמה תמהו המפרשים שהרי תשישת הכח מוסבת על משה והלשון את מוסבת כלפי מעלה, וא"כ איך מיושב הלשון הזה, ולבד זה תמוה הדבר, כי כשרוצה לצייר תשישת כח במדה נפרזה האם לא מצא לתאר בבריה יותר חלושה מאשה. 
@11ולכן נראה דהכונה תשש כחו של משה כנקבה המחלשת את הגבר בהזדוגות, ובזה ניחא הכל, כי באמת מוסב התואר כנקבה כלפי מעלה, והחלישות ההיא באמת גדולה היא באפיסת הכחות. 
@22י) 
@11ור' יהודה ס"ל דהיו רק שבעים. ומה דכתיב עמך ס"ל דפירושו - בדומין לך, שיהיו מיוחסים ובלא מום, ורבנן ילפי דין זה מפסוק ונשאו אתך שבפ' יתרו, כמבואר לפנינו שם. - 
@11ועיין בסוכה נ"א ב', תניא. ר' יהודה אומר, היכלות של אלכסנדריא היו בה ע"א קתדראות של זהב כנגד ע"א של סנהדרי גדולה, וכתבו התוס' תימא דר' יהודה אדר' יהודה, דבפ"ק דסנהדרין ס"ל דסנהדרי גדולה היו רק של שבעים איש, וא"כ היה צריך לעשות רק שבעים קתדראות, ומתוך כך צריך לפרש שאותה הקתדרא היתירה על שבעים היתה למופלא שבסנהדרין ולא היה מן החשבון, עכ"ל. והנה אי משום הא לא אריא, יען כי כנראה יש ט"ס בגמרא, והנוסחא האמיתית צ"ל כמו שהיא בירושלמי סוכה פ"ה ה"א, אמר ר' יודא, שבעים קתדראות של זהב כנגד שבעים זקנים, ולפי"ז הענין מיושב בפשיטות דר"י כאן הוא כדעתיה בסנהדרין. - 
@11אלא מש"כ תוס' דהמופלא שבסנהדרין לא היה בחשבון הע"א סנהדרין לכאורה הוא דבר חידוש, יען כי מכבר הדבר מקובל שמספר הסנהדרין היה ע"א. אך באמת מצאתי מתבאר כדבריהם בהוריות ד' ב' לענין חיוב פר העלם דבר בהוראת שגגה מב"ד איתא במשנה שם הורו ב"ד ולא היה מופלא של ב"ד שם הרי זה פטורים, ואין לומר דאותו המופלא היה ממספר הע"א, והיינו שהע"א סנהדרין בחרו מתוכם אחד מופלא להיות להם לראש, זה אינו, דלפי"ז למה דוקא אם לא היה המופלא, והלא אפילו אם היה חסר רק הקטן שבסנהדרין אין הוראתם הוראה לענין זה כמבואר בהוריות ג' ב' אי איכא כולם הוי הוראה ואי לא לא, אלא ודאי היה המופלא נוסף על מספר הסנהדרין, וכ"כ הרמב"ם בפי"ב ה"ב משגגות וז"ל, במה ד"א שב"ד חייבין כשהיו המורים ב"ד הגדול של ע"א ויהיה עמהם ראש ישיבה בהוראה, עכ"ל. והרבותא בזה דנקט מופלא אע"פ דכפי שכתבנו גם קטן שבסנהדרין מעכב, י"ל דאשמעינן דהו"א כיון דעיקר מספר הסנהדרין ע"א יש שהם המספר הקצוב, כמבואר לפנינו בפסוק זה, שוב לא מעכב חסרון המופלא, קמ"ל. ועיין מש"כ בפ' שלח (ט"ו כ"ד). 
@11וע"פ המבואר יתבאר לשון המשנה בזבחים י"א ב', אמר שמעון בן עזאי, מקובלני מפי שנים ושבעים זקן, והיינו ע"א סנהדרין עם אחד מופלא, כמש"כ, וכן מצאתי בתפא"י סנהדרין פ"א מ"ו. וכן יש לכוין ע"פ זה מעשה דתלמי המלך שכנס ע"ב זקנים להעתיק לו התורה [מגילה ט' א'], ופשוט שכנס כמספר ע"א סנהדרין עם האחד המופלא הנוסף עליהם, כדי שיהיה בטוח באמתת ההעתקה. 
@22יא) 
@11נראה הכונה מפני שכל דבר היוצא מפי א' אינו ברור כ"כ, כי יכול להיות ששגג וטעה, משא"כ דבר היוצא מאסיפת חכמים הוא חזק ואיתן וכמו נטוע במסמרים, משום דכיון שרבים חקרו ושקלו וטרו בזה בודאי חקרו ודרשו ועמדו על טעמו של דבר ובירורו להוציא אמת לאמיתו. 
@11ועל יסוד סברא זו בארנו במק"א המאמר הידוע אלו ואלו דברי אלהים חיים, אשר רבים טרחו בהבנתו, כי איך יתכן שזה שאומר מותר וגם זה שאומר אסור שניהם דברי אל"ח, והלא האמת רק אחד הוא, ובארנו הכונה משום דע"פ דעות שונות ומתנגדות זל"ז באות סברות שונות ומתוך כך מתברר אמתת הדין, וא"כ מכיון שע"פ דעות סותרות מתברר הענין, ממילא הוו דברי אלה ואלה דברי אל"ח, כלומר דבזה רצון ה' שיחלקו בדעותיהם כדי לברר הדבר. ועוד בארנו מענין זה האגדה דחגיגה ג' ב' על פסוק זה דקהלת ועוד אגדות שונות, וכאן די בזה. 
@22יב) 
@11סמך על הדרשה שבסמוך אין זקן אלא חכם יעו"ש, ובכלל ענין הישיבה ולמוד התורה הנהוג אז בישראל בארנו בפ' חיי בפסוק ואברהם זקן עיי"ש וצרף לכאן. 
@22יג) 
@11באור הענין, כי סתם זקן כל אחד לפי ערכו אסף חכמה ודעת ע"פ נסיונותיו ומקרי ימיו הרבים, וכמ"ש באיוב ל"ב אמרתי ימים ידברו ורוב שנים יודיעו חכמה, וכן אמר שם (י"ב) בישישים חכמה, אבל בלא"ה אין מעלה לזקנה על הבחרות, ולכן כשאמר הקב"ה אספה לי שבעים איש מזקני ישראל בודאי כונתו לחכמים ובעלי דעה. אכן יש שמשפיע הקב"ה מרוחו רוח חכמה ותבונה גם על צעיר לימים ונקרא גם הוא זקן על שם קנין החכמה הבאה לו ונועדה בטבע רק לזקן, כמש"כ. וזו היא כונת אונקלוס שתרגם על בן זקונים - בר חכים, וזהו טעם הרבה דרשות חז"ל בענין זה ביומא כ"ח ב' אברהם זקן ויושב בישיבה היה שנאמר ואברהם זקן אין זקן אלא מי שקנה חכמה, וכן דרשו גם ביצחק וביעקב דכתיב גם בהו התואר זקן, והיינו משום דעיקר המעלה והסגולה בזקנה היא החכמה, ואל"ה אין להכתוב ליחס בתואר זה, וע"ע מש"כ בפ' קדושים בפ' מפני שיבה תקום. 
@22יד) 
@11ואפילו לדרשות הקודמות דזקנים שבכאן ענינם חכמים ג"כ ניחא, דמה שחלק הקב"ה כבוד לזקנים הוא מחמת חכמתם, כמש"כ באות הקודם, אכן גם לפי פשוטו ניחא, כמו דקיי"ל במסבה הלך אחר זקנה [ב"ב ק"כ א']. 
@22טו) 
@11ועיין בבלי סנהדרין ל"ו ב' דמביא שם פסוק זה לראיה דסנהדרין צריכין להיות מיוחסים בלא פגם משפחה, ודחו דאין ראיה מכאן, די"ל שאני כאן מפני כבוד השכינה, וילפו זה מפסוק דפ' יתרו ונשאו אתך, יעו"ש לפנינו, אבל אין ה"נ, דכאן ממעט ופוסל כל הני דחשיבי כאן מפני כבוד המקום, ויש ללמוד מזה לכמה דברים שיש בהם משום כבוד המקום שאין להשתמש בכאלה. 
@22טז) 
@11כנראה מפרש דמה דכתיב והיה לכם לזרא קאי על משך כל החודש ולא בסופו לבד. 
@22יז) 
@11ר"ל לחשב חודש כ"ט יום וי"ב שעות ותשצ"ג חלקים, שכן היקף מהלך הלבנה, כנודע, אלא מחשבין ימים שלמים, כפי שיתבאר, וע"ל בפ' מסעי עוד דרשה בזה הענין, ונ"מ בזה לדינא פירש"י כגון האומר לאשתו הרי זה גיטך אם לא באתי מכאן עד חודש זה והיה חודש חסר ובא משחשיכה ליום כ"ט אין אומרים עדיין הוא בתוך החודש שעדיין לא כלתה חדשה של לבנה אלא מחשבין לחודש שלם, והרי זה לא בא בזמנו ומגורשת, גם נ"מ בנודר שיהיה אסור חודש דבר פלוני אינו אסור רק מבערב ולא מזמן המולד. 
@11ואני תמה על מה הוכרח לפרש בציורים כאלה ולא בפשיטות שנ"מ למנות ר"ח משעת המולד ויהיה החציו השניה של אותו היום נחשב ליום שלם ולמחרתו יום שני, וכן להלאה, וזה נ"מ גדולה ופשוטה בחשבון כל המועדים וכלל חשבון השנה וענינים הרבה מאוד הנוגעים במצות עשה ול"ת ואיסורי כרת וכו', כמו פסח ויוהכ"פ וכדומה, וצע"ג. 
@22יח) 
@11עיין ברא"ש פ"ג דמו"ק סי' ז' שהביא ירושלמי זה ופירשו דאין בהכרח שיהיה המנודה מנודה שלשים יום, משום דאם נתחרט על מעשיו מתירין לו נדויו מיד, ואם לא פייס גם לאחר ל' יום עומד בנדויו לעולם, אלא הכונה שלכתחילה מנדין אותו על ל' יום דהוי כעין זמן ב"ד ששיעורו ל' יום, ועיי"ש עוד ולפנינו בפרשה הסמוכה פ' י"ד בדרשה תכלם שבעת ימים. 
@22יט) 
@11רומז להאגדה שראו אצטגניני פרעה שמושיען של ישראל במים הוא לוקה וגזרו כל הבן הילוד היאורה תשליכוהו, וכיון דשדיוהו למשה אמרו תו לא חזינא כהאי סימנא, ובטלי גזירותייהו, והם לא ידעו שמה שראו שבמים הוא לוקה קאי על הלקוי שנענש במי מריבה, וזהו שאמר בשבילי נצלתם כולכם, שבטלה גזירת פרעה, ודריש רגלי כמו בשבילי, כמו ויברך ה' אותך לרגלי (פ' ויצא). וכתב המהרש"א שדרשו כן מפני שהלמ"ד של רגלי נקוד בחיר"ק, ולפי פשוטו היה צריך להיות מנוקד בציר"י, עכ"ל, וצ"ע. שהרי כמה פעמים נמצא בתנ"ך מלה זו במובן זה ובנקוד חיר"ק, עיין בפ' בא (י"ב ל"ז) שש מאות אלף רגלי, ובשופטים (כ') ארבע מאות אלף איש רגלי, ועוד. - 
@11ולכן נראה דדריש ע"ד רמז ואסמכתא מלשון העם אשר אנכי בקרבו, וכאומר - העם שזכותי בקרבו, וכסמך ראיה לפי' זה, שכן בע"י מביא כל הפסוק הזה, שש מאות אלף רגלי העם אשר אנכי בקרבו, ואין להאריך בזה, כי כל דרשה זו באה ע"ד הדרש ואסמכתא. 
@22כ) 
@11ואע"פ דבסמוך גבי שליו (פסוק ל"ב) כתיב ג"כ לשון אסיפה ויאספו את השליו, ושלו בודאי טעון שחיטה כי מין עופות הוא, אך התם אינו כתיב אסיפה במקום שחיטה דאחרינא, אבל הכא כתיב אסיפה אצל שחיטת בהמה, כדכתיב הצאן ובקר ישחט אם את כל דגי הים יאסף, ומדשני בדבוריה וכתב אסיפה ש"מ דוקא הוא, וכן הדין בחגבים שא"צ שחיטה, ומבואר לפנינו ס"פ שמיני, ומכיון דא"צ שחיטה אין בהם משום אבר מן החי אם אכלם חיים או כשחותך אבר מהם, וגם אין איסור אבר מה"ח שייך רק היכי דשייך איסור דם, ודם דגים מותר, ומ"מ אין לאכלם חיים משום בל תשקצו את נפשותיכם דמאיסי הן וכמבואר לפנינו ס"פ שמיני. ונראה דבכלל זה גם לחתכם חיים שלא להתרגל במדות אכזריות, ולבי יתחמץ בשעה שאני רואה מחתכים דגים חיים. 
@22כא) 
@11פירש"י צורך שעה היתה, עכ"ל. ונראה שמפרש שאמרו עלי שלו בלשון צווי, ולאיזה צורך צווי על השלו שיעלה, לכן פירש שצורך שעה היתה. 
@22כב) 
@11ומביא על זה סמך מפסוק דיחזקאל ל"ח. ובכלל הרבה רמזים נאמרו במקור דרשות אלו, ובחא"ג כתב בשם ת"י דכולהו נפקי מהאי קרא ממלת במחנה דכתיב ויתנבאו במחנה, ר"ל יהושע משמש במחנה ישראל אחריו, ובשלו כתיב ויטוש על המחנה, ובענין גוג ומגוג - במחנה גדולה שיבא לעתיד, עכ"ל. אמנם כל אלה אינם רק רמזים בעלמא ועיקר הדבר צ"ל שהיה הדברים לחז"ל בקבלה וסמכום אקרא, ועיין בבעל הטורים. 
@22כג) 
@11ומפרש בגמרא דא"א להביא ראיה דשאר הנביאים נבאו ופסקו, משום דכתיב ויתנבאו ולא יספו, יען כי מלות אלו ולא יספו אפשר לפרש גם במובן הוספה וכמו בפ' ואתחנן קול גדול ולא יסף, אך קשה, דהא עכ"פ כתיב ולא יספו, ואפשר לפרש ולא פסקו וא"כ היו הענינים סותרים, ומנ"ל לפרש כאן ולא יספו מלשון תוספת, וצ"ל דכיון דיש לו שני מובנים בבאור הפעל יסף מלשון תוספת. ומלשון הפסק, ולכן הכונה דאחרי שהפעל ויתנבאו מורה על העבר ולא על העתיד לכן לפי"ז בהכרח נפרש ולא יספו מלשון תוספת ודו"ק. 
@22כד) 
@11ס"ל דמה שאמר כלאם הוי כהוראה, כאומר לו ראוים הם לכך, ומ"ש בלא ולד הכונה בלא ולד זכר, כי נקבות היו לו [ע' רש"י מגילה י"ד סע"ב] ולשון התוס' מגילה ג' ב' מפורש שלא היה לו בן זכר, והכתוב מספר שלא יפה עשה יהושע, ולכן כתיב משרת משה מבחוריו, אשר באמת תואר זה אינו מוכרח להזכיר כאן לענין, אלא אמר הכתוב שהיה משרת משה מבחוריו היה לו יותר להזהר שלא לדבר בפני אדונו גם דבר זה דהוי כמורה הלכה. - 
@11ודע שאמרו בחלק ק' ב' הקורא לרבו בשמו הרי זה אפיקורס, ופירש"י שאינו אומר אדוני פלוני, עכ"ל. ולכאורה מניין לו זה, ודילמא אסור לקראו כלל בשמו, אלא לומר רבי סתם, אך הנה מפסוק שלפנינו מוכרחת דשרי כן, שהרי כן אמר יהושע אדוני משה. והש"ך ביו"ד סי' רמ"ב סעיף ט"ו כתב דדוקא שלא בפניו מותר לומר רבי פלוני אבל בפניו אסור גם זה אלא צ"ל רבי סתם, ותפסו עליו האחרונים שנעלם ממנו לפי שעה פסוק זה שאמר יהושע בפני משה אדוני משה. 
@11והנה אע"פ שבודאי אישתמיט ליה לשעה פסוק זה, דאל"ה לא יתכן שלא זכרו, בכ"ז אפשר לקיים דיניה ולומר דמפסוק זה אין ראיה מכרחת כ"כ, יען כי עיקר הטעם שאסור לומר בפניו רבי פלוני משום דלשון זה מורה שיש לו עוד רב, וכדי לציין זה מזה אומר רבי פלוני, והוי זה העדר הכבוד להרב שמרמז לו בפניו שיש לו עוד רב, והנה זה שייך רק ברב ותלמיד דעלמא, אבל לא במשה, יען כי לו יהא שהיה לו ליהושע עוד רב, אך הלא גם אותו הרב היה תלמידו של משה, שהרי משה היה רבן של כל ישראל, וא"כ אין בזה פחיתות הכבוד למשה, אבל בעלמא באמת אסור כן. 
@22כה) 
@11כתב בס' מיני תרגימא בבאור הדבר, שהיה המנהג בישראל שלא יתנבא אדם בעתידות במקום נביא גדול ממנו אלא הולכים אחריו כתלמידים והם בני הנביאים, עכ"ל. ומפרש בגמרא דפי' זה צ"ל רק למ"ד בפסוק הקודם שנבאו על עסקי שליו או על עסקי גוג ומגוג, אבל למ"ד שנבאו משה מת ויהושע מכניס פשוט הוא מ"ש אדוני משה כלאם שקנא לכבודו או לצערו של משה. 
@22כו) 
@11דקשה לפרש מלשון כליה ממש, דהא לא חטאו בעונש מיתה בידי שמים, ומ"ש בדרשה הקודמת שחטאו משום מורה הלכה בפני רבו דחייב מיתה, הנה שם הוי ענינו עונש בידי שמים, וגם אין זה הוראה ממש אלא כעין הוראה כמש"כ שם, וגם קשה לפרש כלאם מלשון כלוא בית, דמאי שייך עונש זה לחטאם, לכן מפרש דקאי על כלית הנבואה שלהם, ור"ל שלא יוסיפו לנבאות, ונותן לו עצה לזה שיטיל עליהם צרכי צבור ויהיו טרודים הרבה ואין הנבואה שורה מתוך הטרדה. 
@22כז) 
@11ובמכילתא פ' בשלח איתא שהכשר שביניהם היה אוכלו ונתרז מיד, והרשע מצטער עד ל' יום, ומשמע שכולם לא ניקו מעונש לאכול בשלוה, וצ"ל דמדרשות חלוקות הן, או דכשר הוא במדרגה פחותה מצדיק והוא בגדר בינוני. 
@22כח) 
@11ר"ל השליו היה עשוי לפניהם על הארץ בשטחים רחבים. ואינו מבואר כלל הכרח דרשה זו, ומה סאני ליה לפרש כפשטות הענין ששטחו את השלוים סביבות המחנה, ואולי מדייק הלשון וישטחו להם, דהול"ל וישטחו אותם, ולכן דריש ע"פ הפוך האותיות שטח - שחט, וכמו כבש כשב שמלה שלמה, ומפרש וישחטו להם כמו שדרשו במגלת אסתר על העץ אשר הכין לו - לו הכין, וה"נ להם שחטו. והבאור הוא שנתחייבו כליה מפני שבקשו להם בשר תאוה שיש בזה משום איסור שחוטי חוץ כנודע, עיין בחולין ט"ז ב' ולפנינו בפ' ראה (י"ב כ'). 
@22כט) 
@11ר"ל אלמא דנקרא בשר, ואסור לאכול חלב כל זמן שהבשר בין שיניו, ועיין ביו"ד סי' פ"ט. 
@00פרק יב 
@22א) 
@11נראה הכונה שהיתה משונה בצדקה ומעשים טובים מיתר הנשים בערך שינוי עור הכושי מעור שאר בני אדם, ור"ל שהיתה צדקת מופלאה. וכיוצא בזה דריש בגמרא כאן על שאול ועל צדקיהו שמכונים ג"כ בתואר כושים [על דברי כוש בן ימיני (תהלים ז') ובצדקיהו כתיב מלך הכושי (ירמיה ל"ח), ועיי"ש עוד]. 
@22ב) 
@11וכן מביא ראיות מפסוקים שונים על יתר המעלות דחשיב בזה. ואמנם פשוט הדבר, דהא דאין הקב"ה משרה שכינתו רק על בעל מעלות אלו הוא רק השראה בקביעות, אבל לפרקים בודאי שקובע גם על אנשים שאינם כלולי כל מדות אלה, וראיה לזה שהרי בזמן הבית היו כמה נביאים שלא היו במדרגות אלה המעלות, וגם במשה גופיה מצינו ששרתה עליו שכינה קודם שהיה בו מעלת העשירות, שהרי כנודע נתעשר מפסולת של לוחות [ע' פ' תשא בפ' פסל לך], והנבואה חלה עליו עודו במצרים, אלא ודאי כמש"כ, ובזה סרו פליאות מהר"י אלבו ושארי מפרשים על זה המאמר, ואין להאריך. - 
@11אמנם בכלל לא נתבאר לי מאי זכות היא לאלה המעלות, גבורה, עושר, וחכמה, שעבורם ישרה ה' שכינתו, ובשלמא מדת הענוה בודאי מעלה גדולה היא וחביבה לפני המקום וכמש"כ אני את דכא ושפל רוח וכו', וכן מצינו בסגולת התורה שנדבקת רק למי שדעתו שפלה, ע' תענית ז' א' וכ"א בסוטה ה' א' אני את דכא ושפל רוח וכו', יעו"ש. אבל זולת מדה זו במה נחשבו הם לעומת גדולת של הקב"ה שיכבדם כ"כ עד להשרות שכינתו עליהם, ובשבת צ"ב א' חשיב עוד במספר מעלות אלו מי שהוא בעל קומה ויליף ג"כ ממשה, וגם זה מוסיף פלא, במה זכתה מדה זו להשראת השכינה. 
@11ולכן נראה לי דכל אלה המעלות יחד שוים הם בעיקרם ויסודם אל מעלת הענוה, והבאור הוא, כי מעלות אלו מגבילים ערך הענוה, יען שאינו דומה ענוה של איש חלש ואביון ואינו מלומד, לענוה של איש גבור ועשיר וחכם וגם בעל קומה, יען כי בעוד שלהראשון ענוותו באה לו בטבע מסבת שפלותו ורוחו הכהה, הנה להשני מעלות נפשו וכשרונותיו גורמות לעורר בו רוח גאוה ולפסוע על ראשי אנשים פחותים ממנו, ואם איש כזה הוא עניו אמתי אז מדת ענוותו באמת מעלה גדולה היא מאין כמוה, וזהו דאשמעינו שאע"פ שהיה משה גבור ועשיר וחכם ובעל קומה אפ"ה היה עניו מכל האדם, ואשמעינן דאין הקב"ה משרה שכינתו אלא על גבור ועשיר וחכם, ועל כל אלה הוא עניו, ודו"ק. 
@22ג) 
@11ר"ל שמציין מהירות הזמן התוכפת פעולתה מבלי הכנה, וזה אונס, ומביא לראיה על זה מפסוק זה ויאמר ה' פתאום אל משה ואל אהרן ואל מרים צאו ויצאו, משמע דהיתה תיכף לצווי - יציאה, ועיין לפנינו לעיל בפ' נשא (ו' ט') דעת ברייתא אחת דפתאום הוי מזיד, וברייתות חלוקות הן, והאמת הוא דלשון זה כולל שני המובנים, ובכל מקום לפי ענינו. 
@22ד) 
@11באור הענין נראה דבכלל צריך אדם לפתור לו חלומו לטובה, יען כי כל החלומות הולכין אחר הפתרון, כמבואר בירושלמי מעש"ש פ"ד ה"ו, ובבבלי ברכות נ"ה ב' הלשון אחר הפה, והכונה - אחר הפתרון, ועיין מש"כ ר"פ מקץ, ולכן טוב שיפתור לו האדם את חלומו בלשון טוב, וכה מבואר בפ' הרואה כמה וכמה ענינים שרואה אדם בחלום ויש בהם נטיות לרעה ולטובה יתפוס הלשון הנוטה לטובה, וכך יעלה לו. 
@22ה) 
@11נראה בכונת הענין יען כי א"א לומר בהחלט שענין חלומות בכלל הם דברים בטלים, כי הלא רואים אנו שכמה חלומות נתקיימו במלואם, כמו חלום של יוסף ופרעה ונבוכדנצר וחלום מרדכי ועוד, וצ"ל דאותן החלומות נתקיימו מפני שבאו ביחוד ברצון ה' לתכלית איזו מטרה שהיתה דרושה אז, כידוע מעניני החלומות שזכרנו, וחלום כזה נקרא ששולח הקב"ה ביחוד את מלאכו ממרום לעורר בו רעיון החלום הזה, וחלום כזה צודק ומתקיים, משא"כ שארי החלומות הבאים לאדם רק מהרהורי לבו ביום כנודע, הם שוא ידברו ואינם בלא דברים בטלים, ונקראים שבאים ע"י שד כלפי שאמר מקודם שבאים ע"י מלאך כלומר ברוח טהרה, כמבואר. 
@22ו) 
@11מבואר אצלנו בפ' יתרו שלמד ק"ו בעצמו ואמר ומה ישראל שלא דברה שכינה עמהם אלא שעה אחת וקבע להם זמן אמרה תורה אל תגשו אל אשה, אני שכל שעה ושעה שכינה מדברת עמי ולא קבוע לי זמן על אחת כמה וכמה, ועל זה מביא ראיה שהסכים הקב"ה עמו שהרי הקב"ה בעצמו הפליג במעלת נבואתו שמדבר עמו פה אל פה ובמראה ולא בחידות ותמונת ה' יביט, ובזה כלולה גם המעלה שאינו קובע לו זמן לדבר עמו כאדם שמתוך חביבותיה היתירה לחבירו מדבר עמו בכל עת שרואהו מבלי הכנות מיוחדות. 
@11כך נראה לפרש ע"פ פשטות הלשון שבגמרא, אבל לפי הלשון שבספרי כאן ובפירש"י כונה אחרת בראיה זו, יען כי כן הוא לשון הגמרא, והסכים הקב"ה על ידו שנאמר לך אמור להם שובו לכם לאהליכם ואתה פה עמוד עמדי [כלומר הרי שצוהו הקב"ה להיות אצלו וממילא קיים הוא במצות אל תגשו אל אשה], ואית דאמרי פה אל פה אדבר בו, ולפי מה שפירשנו כלולים שתי ראיות מיוחדות, אבל לפי הספרי הוי הראיה מהפסוק פה אל פה אדבר בו, כלומר שצוהו פה אל פה לפרוש מהאשה. 
@22ז) 
@11מפרש דמה שהיה ירא להביט בתמונת ה' בלבת אש לא היתה יראה גופנית כדרך סתם בני אדם, אלא יראה שכלית והגיונית שחשב עצמו שאינו ראוי להביט אל ה', ויליף כן מדכתיב אל ה' ולא אל האש, ולכן הושב לו מדה כנגד מדה וזכה להביט לתמונת ה'. 
@22ח) 
@11מבואר בסוגיא דמשמע ליה כן ממלת בם, דמשמע שבשניהם היה שוה החרון והעונש. 
@22ט) 
@11מדייק מדלא כתיב וירא אהרן, ונסמך על הדרשה הקודמת שאף אהרן נצטרע, ודריש שקדם ונתרפא, ואח"כ פנה אל מרים. 
@22י) 
@11נראה הבאור, כי הרבה מאוד הפליגו חז"ל במעלת למוד התורה בחבורה וגינו את הלומד ביחידות, ואמרו אין התורה נקנית אלא בחבורה, ובתענית ז' א' אמרו על הפסוק דירמיה (כ"ג) הלא כה דברי כאש נאם ה' לומר לך, מה אש אינו דולק יחידי אף דברי תורה אין מתקיימין ביחידי, וכן אמרו ברזל בברזל יחד, מה ברזל אחד מחדד את חבירו אף שני תלמידים מחדדים זא"ז, ועוד מאמרים ממין זה, וכאן מוסיף לתאר גודל מעלת הלימוד בחבורה, וכנגד זה בגנות הלומדים ביחידות, והיינו בד בבד, מלשון בדד, שהלומד ביחידות אין שכלו מתחדד ומתחכם וממילא מתטפש, וממילא עלול גם לחטוא כמ"ד בסוטה ג' א' אין אדם עובר עבירה אלא א"כ נכנס בו רוח שטות, ומביא לסמך ראיה דהלשון ונואלו כולל גם סכלות גם חטא, ולשון שונאיהם של ת"ח הוא לישנא מעליא. 
@11ודע דאגדה זו מובאה בתענית ז' א' ובמכות י' א', ובתענית מובאה בשנוי לשון קצת, והיינו דעל הראיה שנואלו הוא לשון טפשות אינו מביא מפסוק שלפנינו כמו הכא וכתיב התם אשר נואלנו, אלא יליף כן מלשון ונואלו גופיה, וכתב בס' גבורת ארי שם דהגירסא דשם נכונה, יען דמאי אולמא הלשון אשר נואלנו מלשון ונואלו עד שיביא ראיה ממנו, יעו"ש. 
@11אבל לדעתי י"ל דבאמת מוכרח להביא מפסוק שלפנינו, משום דבלעדו אפשר לפרש ונואלו מלשון חטא, כדמפרש שם דקאי על שרי צוען שהיו חוטאים, וא"כ אין ראיה על הא דמטפשים, משא"כ הלשון אשר נואלנו בהכרח לפרש לשון סכלות, יען דענין חטא כתיב ביחוד ואשר חטאנו, ולכן לדעתי צריך לתקן הנוסחא בתענית כמו בברכות ובמכות, וכפי שיתבאר עוד להמעיין בסוגיא שם. 
@22יא) 
@11לפי פשטות הענין משמע שנמשל מצורע למת מפני שחייו אינם חיים חשוב כמת, וכמו יתר הענינים שחשיב שם הדומים למת, עני וסומא ומי שאין לו בנים, אבל רש"י בפסוק זה פירש שהמצורע חשוב כמת, מה מת מטמא בביאה אף מצורע מטמא בביאה, עכ"ל. ואמת שבספרי איתא קרוב ללשון זה, אבל לא ידעתי מי דחקו לרש"י לפרש כאן כן ולא כפשטות הענין המתבאר בגמרא, אשר כן הדעת נוטה שלזה כיון אהרן כדי לעורר רחמיו של משה שיתפלל על מרים, וצ"ע. - 
@11והנה אם המליצה אל נא תהי כמת היא מליצה מכוונת לענין שבאה לעורר רחמים על מרים לרפאותה, הנה לשון סוף הפסוק כמת אשר בצאתו מרחם אמו ויאכל חצי בשרו - לבד שאינו מבואר רעיונו וכונתו ותכונתו, עוד גם אינו מבואר מאי שייך לכאן ומה רצה אהרן לכוין בזה, והמפרשים נדחקו בזה הרבה. 
@11ונראה ע"פ מ"ש בנדה כ"ג ב' בולד היוצא מחותך אברים אז הולד הבא אחריו הוי בכור לנחלה, ומפרש הטעם דכתיב ראשית אונו, מי שלב אביו דוה עליו יצא ולד כזה, המחותך אברים, שאין לבו דוה עליו, יעו"ש, מבואר מזה דולד מת היוצא שלא בשלמות הגוף אין הלב דוה, ורצה אהרן לעורר רחמיו של משה, אמר אל נא תהי נחשבת בעיניו כמת אשר בצאתו מרחם אמו ונאכל חצי בשרו, היינו מחותך, שאז אין הלב דוה עליו וממילא אין מתעוררים עליו, אלא שירגיש בלבו רחמים עליה ויתפלל עבורה. - 
@11והנה רש"י בפסוק זה הביא דרשה וז"ל, דבר אחר אל נא תהי כמת, אם אינך רופאה בתפלה מי מסגירה ומי מטהרה, אני אי אפשר לראותה, שאני קרוב ואין קרוב רואה את הנגעים, וכהן אחר אין בעולם, עכ"ל. והנה דרשה זו איתא בשנוי לשון קצת בזבחים ק"ב א' ובספרי כאן, ולכאורה דבר פלא הוא שדורש שלא אליבא דהלכתא, שהרי מפורש קיי"ל במס' נגעים פ"ב משנה ה' כל הנגעים אדם רואה חוץ מנגעי עצמו, ר' מאיר אומר אף לא נגעי קרוביו, ופשוט הדבר דקיי"ל כחכמים נגד ר"מ, דגם נגעי קרובים אדם רואה, וכ"מ בסנהדרין ל"ד ב', וכ"פ הרמב"ם והוא פשוט וברור, וא"כ דרשה זו הוי שלא אליבא דהלכתא כר"מ, ועיין לפנינו בפ' שופטים בפסוק ועל פיהם יהיה כל ריב וכל נגע, מש"כ בזה. 
@11והן אמנם הגמרא והספרי אפשר ליישב, יען כי כנראה לי באה שם הדרשה בקיצור ובחיסור לשון, וצ"ל כמו שהיא במלואה במ"ר סוף פ' תזריע בזה"ל, תנן התם, כל הנגעים אדם רואה חוץ מנגעי עצמו, ר' מאיר אומר אף לא נגעי קרוביו, ומי ראה נגע מרים, אם תאמר אהרן ראה, אין קרוב רואה את הנגעים, אלא אמר הקב"ה אני כהן ואני מסגירה אני חולטה ואני פוטרה, יעו"ש. מבואר מזה שכל דרשה זו בענין מרים הוא מלישנא דר"מ, אבל חכמים דס"ל קרוב רואה את הנגעים אין צריכין כלל לדרשה אגדית זו, יען כי הענין יתבאר כפשוטו שאהרן ראה את הנגע, ולכן על הגמרא וספרי לא קשה מה שהביאו דרשה זו, יען כי רגילין חז"ל בדרשות אגדיות להביא גם דרשת יחיד, וא"צ למש"כ התוס' בזבחים שם דאותה ברייתא ס"ל כר"מ, אלא כמש"כ המ"ר דסיום דברי ר"מ גופיה הם, אבל על רש"י קשה שפירש מפורש שלא אליבא דהלכתא, וחידוש על מפרשי רש"י שלא העירו בדבריו אלו כלל. 
@22יב) 
@11נראה דט"ס הוא וצ"ל להיפך, מה ימי הסגר שבעת ימים אף ימי המת שבעה, יען כי ימי הסגר מפורש בתורה בפ' תזריע, והסגירו שבעת ימים, ולפי"ז הוי הענין מכוון, משא"כ לגירסא שלפנינו תלי תניא בדלא תניא, והנה שיעור אבילות ז' ימים קיי"ל דהוא מדרבנן, ודרשה זו היא אסמכתא, ונתבאר ענין זה לפנינו בס"פ ויחי בפסוק ויעש לאביו אבל שבעת ימים. 
@22יג) 
@11ולהיפך מביא בגמרא כאן מעשה באחד שירד לפני התיבה בפני ר"א והיה מאריך יותר מדאי, אמרו לו תלמידיו כמה ארכן הוא זה, אמר להו, כלום מאריך הוא יותר ממשה רבינו דכתיב ביה (פ' עקב) את ארבעים היום ואת ארבעים הלילה אשר התנפלתי לפני ה', ולא נתבאר בגמרא טעם יתרון הקיצור והאריכות, אבל בספרי מבאר הטעם, דיש שעה שראויה לקצר ויש שעה שראויה להאריך, וכאן היתה השעה גורמת לקצר כדי שלא יאמרו אחותו עומדת בצרה והוא עומד ומתפלל, וכמש"כ בפירש"י כאן, ועוד טעמים. 
@22יד) 
@11ופשוט דזה דוקא כשמתפלל בפניו דמנכר מילתא, משא"כ כשלא בפניו, וכ"מ במג"א סי' קי"ט ס"ק א'. 
@22טו) 
@11ר"ל כשאמר הקב"ה הלא תכלם שבעת ימים שהוא לשון ק"ו כמו וכי לא תכלם, ושוב אמר תסגר שבעת ימים, פירש לך הכתוב שהיא צריכה הסגר שבעה בשביל כבוד השכינה, וממילא הו"ל לומר ק"ו לשכינה י"ד יום, דשבעה הא כתיבי, ואהני ק"ו לאתויי שבעה אחריני הוו להו י"ד, אלא דהכא גלי קרא לאפוקי מק"ו משום דאמרינן דיו לבא מן הדין להיות כנדון, ר"ל שאינך רשאי להטיל על הבא מן הנדון יותר מן הנדון שאתה דן ממנו דכתיב ותסגר מרים שבעת ימים, אלמא דסוף סוף לא היה לה הסגר טפי מז' ימים, ומהשתא איפרך ליה ק"ו לגמרי, דתו לא ילפינן מיניה מידי, דשבעה דשכינה הא כתיבי, ולטפויי עלייהו לא מצית אמרת דהא ותסגר מרים כתיב דאמרינן דיו, אלא דלהכי כתב רחמנא האי ק"ו ואביה ירק ירק הלא תכלם והדר אפקיה ותסגר מרים לאשמעינן דדרשינן דיו ואפילו היכי דמיפרך ק"ו, ודו"ק. - 
@11ודע דיש להעיר בכלל הענין שרצה ללמד ק"ו שיענש י"ד יום, לפי מה דקיי"ל אין עונשין מן הדין, וכבר כתב בס' הליכות אלי [ספרדי] בשם התוס' דגם עניני עונשים רוחניים, כמו כרת ומיתה בידי שמים, וכדומה הם בכלל אין עונשין מן הדין, וא"כ גם נזיפה כן, וא"כ איך אפשר בכלל לדון כאן ק"ו זה. 
@11אך י"ל לפי מה שכתבו הראשונים בטעם אין עונשין מן הדין, דהוא משום אולי יש לאותו ק"ו פירכא ואנחנו לא נדע [עיין בכללי התלמוד לר"ש הנגיד], א"כ זה שייך בק"ו שבני אדם דנין, משא"כ בק"ו שהקב"ה דן, בודאי קמי שמיא גליא דלית ליה פירכא, וכמ"ש כהאי גונא לענין ספיקא ומי איכא ספיקא קמי שמיא [יומא ע"ד א']. 
@11ועיין במהרש"א במו"ק ט"ז א' דמה שנסגרה מרים רק לשבעת ימים היה מפני שנתעכבו ישראל בשבילה, כדכתיב והעם לא נסע עד האסף מרים, ולכן לא נסגרה יותר כדי שלא יתעכבו ישראל יותר, ודברים אלו קשים לדעתי, יען דלפי"ז מנ"ל כאן דאמרינן דיו, דילמא באמת לא אמרינן דיו והיתה צריכה באמת להיות בהסגר י"ד יום, אלא נסגרה רק לשבעה כדי שלא יתעכבו ישראל יותר, וצ"ע. 
@22טז) 
@11בזה"ז אין דין נזיפה נוהג במקומות שלא הורשו מטעם המלכות. והנה יש להעיר מ"ש ואע"פ שאין ראיה לדבר זכר לדבר, למה לא הוי ראיה גמורה מכאן, ועיין מהרש"א מש"כ בזה, וכבר כתבנו בסוף אות הקודם שדבריו קשים, יעו"ש. ואפשר לומר ע"פ המבואר בסוגיא כאן דנזיפת נשיא [שהנשיא מנזף] הוי שלשים יום, א"כ חזינן דשיעור זמן הנזיפה הוי לפי ערך מעלת המנזף, א"כ י"ל דאין ראיה גמורה מנזיפת אב לבתו לנזיפה סתם מאדם לאדם, כי י"ל דוקא נזיפת אב הוי שבעת ימים מפני כבוד האב, אבל בנזיפת אדם סתם הוי השיעור פחות מז' יום, ולכן אין מכאן ראיה גמורה רק זכר לדבר. 
@22יז) 
@11ר"ל תיבות יתירות שנכתבו ליפות הלשון ונקראו עיטור לפי שהן מעטרין את הלשון כמו הכא דהיה אפשר לכתוב ותאסף, וכתיב ואחר, לעטור ותפארת הלשון, ובכ"ז אע"פ שהמלה הזאת היא רק לתפארת הלשון, אם היה כתוב בתורה ותאסף וחסרה המלה ואחר, פסולה הס"ת, כיון דכן קיבל משה מסיני. 
@22יח) 
@11ר"ל כלל התשלומין מדה כנגד מדה נוהג בין במדה טובה בין במדת פורעניות, ויתרון למדה טובה שמשלמין שכר בתוספת ויתרון על המדה שמדד האדם וכדמפרש. וע"ע לפנינו בפ' שמות בפ' הנזכר. 
@00פרק יג 
@22א) 
@11ר"ל אני איני מצוה אותך, אבל ישראל הם אומרים לך שתשלח, וכלשון הפסוק שמביא, ולכן אם דעתך נוטה אין אני מעכב על ידך, ונראה דיותר נכון לגרוס לדעתך, בלמ"ד, וכ"ה ברש"י בפסוק זה. 
@22ב) 
@11ובגמרא מוסיף להביא טעם למה לא רצה הקב"ה בשליחות מרגלים, משום דוכי אדם בורר חלק רע לעצמו, כלומר כי אחרי שברר הוא את הארץ בודאי חקרה ותכנה כי טובה היא. 
@22ג) 
@11בכ"מ דכתיב בתורה לשונות כפולים כמו הכא איש איש, וכן המל ימל, הלך הלכתה, נכסוף נכספתה, וכדומה, ס"ל לר"ע דהכפל בא לרבות איזה דבר באותו ענין, ור' ישמעאל ס"ל דברה תורה כלשון בני אדם ואינו מרבה מאומה, ולכן לר"ע מרבה כאן דהוו כ"ד מרגלים, שנים מכל שבט, ומה שלא הוזכר כאן בכתוב רק י"ב י"ל דחשיב רק אלו שהיו חשובין והאחרים היו פחותין מהם, ולר' ישמעאל היו רק שנים עשר כדכתיב. 
@22ד) 
@11בע"י הגירסא שעשה שונאו מך, והכונה שעשה את כח הקב"ה כביכול מך וקלוש שלא יכול לעמוד מפני תושבי המקום וכהדרשה שבסמוך בפסוק ל"א כי חזק הוא ממנו, יעו"ש. 
@22ה) 
@11ר"ל דילג, שלא אמרם כפי שהם שאין קצה לתקפו וגבורתו, אלא הטיל על ישראל אימת אותם הבריות. ובנחבי גורס רש"י שהחביא דבריו, כלומר דברי עצמו, מה שראה, והיא גירסא יותר נכונה, דלגירסתנו אינו מבואר איזו דברי הקב"ה החביא, אף כי יש לדחוק ולפרש. - 
@11והנה אין ספק שאין הפירוש שבלידתם קראו להם אבותיהם בשמות אלו על שם עתידות מעשיהם זו, דזה לא יתכן, אלא הכונה ע"פ מ"ש בברכות ז' ב' דשמא גרים, דמכיון שנקראו בשמות אלו נגרם להם שיעשו מעשים אלו שעשו, וכמ"ש שם מניין דשמא גרים דכתיב (תהלים מ"ו) לכו חזו מפעלות ה' אשר שם שמות בארץ, אל תקרא שמות אלא שמות, וע"ע לקמן ר"פ קרח. 
@11ודע דאע"פ שאמר דבר זה מסורת בידינו מאבותינו, והיינו קבלה איש מפי איש, וא"כ אין הדבר צריך ראיה, בכ"ז י"ל שדבר זה מרומז בפרשה, כי ענין שמותם בא כפול בפסוק ד' ואלה שמותם ובפסוק ט"ז אלה שמות האנשים, ולשון זה בפעם השני מיותר, וגם אינו מבואר המשך הלשון אלה שמות האנשים ויקרא משה להושע בן נון יהושע, ולכן י"ל הכונה אלה שמות האנשים, ששמם גרם להם לעשות מעשיהם הרעים בהוצאת דבה וכו', ולמען הצל את הושע מתקלה זו שינה את שמו ליהושע לאמר יה יושיעך מעצת מרגלים, וכפי הדרשה הבאה. 
@22ו) 
@11לכאורה הוי פשטות הכונה שהתפלל משה בלשון זה וכונתו היתה שלא יצטרף למחשבת המרגלים להביא אתם יחד דבה רעה על הארץ, אבל לפי"ז קשה בשתים, כי אם ידע משה מעצת מרגלים האיך שלחם לתקלה זו, וגם קשה למה לא התפלל גם עליהם שינצלו מעצה רעה. 
@11ולכן נראה שבאמת לא ידע משה מעצתם ומחשבתם של המרגלים ורק על יהושע התפלל מפני שחשש כי אחרי שכל תולדה הולכת אחר עיקרה ושרשה, ויהושע בא מיוסף, ומצינו ביוסף שהביא דבת אחיו, חשש שמא נשתרשה גם בו מדה זו וכמ"ש מעשה אבות ירשו בנים, לכן התפלל עליו, ומה שהתפלל כזה עליו יותר מאשר על גדי בן סוסי שהיה למטה יוסף, אולי משום דתלמידו היה והיה חביב עליו ביותר כמש"כ לא ימיש מתוך האהל, וגם כי הוא היה נכון להביא את ישראל לארץ, וחשש ביותר לתקלתו, משא"כ על גדי לא חשש להתפלל כיון דעכ"פ רק חשש רחוק הוא. 
@11ומ"ש שאמר יה יושיעך מעצת מרגלים נראה דאין זה מלשון משה ממש אלא הוא אמר סתם יה יושיעך מהביא דבה רעה, ורק חז"ל שמשו בלשון זה שאמר יושיעך מעצת מרגלים על שם סוף הדבר. - 
@11ודע דמה שמצינו בכ"מ בתורה שנקרא יהושע בשמו המלא ביו"ד אע"פ שאותן הענינים היה קודם שינוי השם, צ"ל דנקרא כן על שם העתיד, ויש להעיר בכתובות י' ב' שחקרו מקור להא שכתבה תורה על שם העתיד ולא הביאו משם יהושע, וי"ל. ומה שמצינו בפ' האזינו (ל"ב מ"ד) שנקרא בשם הושע יש שם דרש מיוחד על זה כפי שיבא לפנינו שם אי"ה. - 
@11וכתב ביש"ש פ"ד דגיטין דמי ששמו יהושע ונקרא בפי האנשים הושע או בקירוב לזה א"צ לכתוב בגט המכונה הושע, יען דהוי קיצור השם מיהושע, ולמד כן מפסוק זה, דאחרי ששינה משה את שמו הכל יודעים שעיקר השם הוא יהושע, עכ"ד, וצריך להוסיף באור, משום דהסברא נותנת שכל אב הקורא לבנו בשם זה בודאי כונתו להשם יהושע במלואו וכתקונו, וע' בשו"ת חת"ס חלק אה"ע סי' קי"ז. 
@22ז) 
@11דרשה זו בכלל היא ע"ד משל ודמיון לקיים שלמות התורה שאפילו אות אחת לא יבטל ממנה, ומביא רמז לדבר שאע"פ שהקב"ה בעצמו עקר אות אחת מהתורה, לא עקרה בהחלט רק חזרה במקום אחר ביתרון כבוד ומעלה, ובמדרשים דרשו ענין זה בארוכה. 
@22ח) 
@11נראה דכל דרשה זו נסמכת על הדרשה שבסמוך פ' ל"ב דבעת שהיו המרגלים שם מת איוב ואטרדו כולם בהספדו, יעו"ש. והמליצה ששנותיו ארוכות כעץ הוא תואר לצדיק, כי כמו העץ גם אחרי קציצת ענפיו גזעו מחליף כך הצדיק גזעו מחליף, וכמ"ש בתענית כ"ה ב' עה"פ צדיק כתמר יפרח כארז בלבנון ישגה, מה ארז גזעו מחליף אף צדיק גזעו מחליף, וזו כונת הכתוב בישעיה ס"ה כי כימי העץ ימי עמי. 
@22ט) 
@11סמך אסיפא דקרא והביאותיו אל הארץ אשר בא שמה וכתיב ביהושע י"ד ויתן את חברון לכלב ש"מ דכלב הוא דאזיל לחברון ששם האבות קבורים לתכלית המבואר כאן. 
@22י) 
@11נראה דלכן מפרש כל השמות הללו במובן איזו מלה, יען כי לא יתכן שכל אלה הם שמות העצם, משום דלאיזו נ"מ פירש הכתוב שמותיהם, ולכן מפרש שכל אלה הם כנויים לגבורתם ועזותם ואימתם של אנשי המדינה, ואע"פ כן לא הלך כלב בעצת המרגלים. 
@11ודריש אחימן - מיומן שבאחיו, ואולי צ"ל מיומס שבאחיו והוא מלשון ראש ונשיא, וכמ"ש בבמד"ר פ"י כל שבט ושבט היה לו מיומס שלו, ואולי הכונה בזה להורות שהנהגת המדינה אצלם בסדר ובמשטר, ועם כזה קשה יותר לנצח מאשר עם פרא בשאין לו שוטר וקצין, כנודע, ואע"פ כן בטח כל בהקב"ה וכמש"כ, וע' בחולין צ"ו א' המיומן שבירך, ואפשר קצת לכוין לפי"ז גם לשון זה כאן, ואין להאריך. 
@11ועוד דריש ששי שמשים את הארץ כשחתות, ותואר הוא על גבורתו הנמרצה עד שבפסיעותיו הוא כמו משחית את הארץ ואולי צ"ל נשחתת, ודריש כן משני שיני"ן שבששי, ורש"י כאן כתב לשון ששי לא פורש לנו, עכ"ל, ולפלא הוא שביומא י' א' פירש דהוא מלשון השאת והשבר ושין אחד לבדו שורש בתיבה, עכ"ל, ולא יפלא דאות אחד יהיה שורש בתיבה, דמצינו כהאי גונא בחולין קט"ו ב' דריש הפסוק דפ' תצא פן תקדש - פן תקד אש, והוי השי"ן דתקדש לשם שלם אש, וכן באגדה דחגיגה י"ב א' מאי שמים - אש ומים, הרי דהשי"ן הוא שם שלם אש, וכ"כ רש"י ביחזקאל ז' א' על הפסוק ולא נה בהם, ואין בתיבה רק ה' יסודי, וכ"כ רזוו"ה בכונת רש"י פ' צו (ו' י"ד), וכן יתפרש לפי"ז כל אות שי"ן שימושי שהוא בא במקום מלה שלמה - אשר, כמו אשרי העם שה', במקום אשר ה', שככה לו במקום אשר ככה לו, עד שקמתי דבורה, במקום עד אשר קמתי, והרבה כהנה, וכן אפשר לפרש ע"פ זה המלה בשגם הוא בשר ויתפרש כמו באשר גם הוא בשר. 
@11ואולם בנוגע לשם ששי לא היה צריך רש"י לפרש משום דהשי"ן הוא שורש בתיבה, יען כי בלא"ה מצינו בשמות קיצור הברת האותיות, וכמו השם ראובן הוא קיצור מן ראה ה' בעניי, וה"נ הוא רק קיצור הברת האותיות. 
@11ושוב דרשו, תלמי שמשים את הארץ תלמים תלמים כתלמי המחרישה מפני גבורתו, או על שם בנין הערים או ע"ש גובהן שמגיע עד לחמה, והוא ע"ד ההפרזה כמו ערים בצורות בשמים, וכל זה הוא ציור לגבורתם כמש"כ. 
@22יא) 
@11ר"ל ע"כ אין לפרש שנבנתה ממש, שהרי כפי המתבאר הי' כנען קטן שבבנים ומצרים הוי שני לבניו של חם, וא"כ לא יתכן שיבנה עיר לכנען שבע שנים קודם שבנה למצרים, ולכן ע"כ בא לרמז שהיתה בנויה בכל טוב על אחת שבע, ולשון שנים יתפרש מלשון שונים וכמו שאמר וחברון בנויה בפירות ובכל טוב שבע מונים מצוען מצרים. 
@11וגם יש לפרש הכונה נבנתה - נשתכללה וכמו ויבן וגו' את הצלע וגו' לאשה (בראשית) והכונה דאף שבהבנין הפשוט היתה חברון מאוחרה לצוען, אבל בשכלולה בכל טוב קדמה חברון לצוען שבע שנים, כלומר שנים הרבה נשתכללה וזהו שאמרו על אחת שבע. 
@22יב) 
@11דמוט יש בו שני קצוות, ואף כי אפשר גם לאחד לישא אותו על כתפו, אך סתמא היכי שטעון משא נושאין אותו בשנים, והרא"מ כתב דעיקר הראי' מלשון וישאוהו, אבל אין זה מוכרח, דלשון זה כתיב אכולהו מרגלים, וגם אין לשון הגמרא מדוקדק לפי"ז, דהו"ל לומר ממשמע שנאמר וישאוהו וכו'. 
@22יג) 
@11בלשון יון הוי טורטני קנה של מאזנים, וע' נדה י"ד א' הא דמטרטין ופירש"י ירך מכאן וירך מכאן. והנה רש"י ותוס' האריכו בבאור דרשה זו, ועי' במהרש"ל ובמפרשים ולי נראה לפרש בפשיטות, כי כדי שלא ימוטו הפירות מהמוט מפני כובד משאם עשו שני מוטים ארוכים ובכל מוט בשני קצותיו הניחו מוט לרחבו של מוט הגדול, ועל שני קצוות המוט הקטן היו תלוים האשכלות, וכל אשכול תמך איש אחד, כציור זה % ונמצא שבכלל היו נושאים המוטות עם האשכלות שמונה אנשים לבד אחד שנשא רמון ואחד תאנה, ויהושע וכלב לא נשאו כלום, כדמפרש. 
@22יד) 
@11חשבון הל"ט יום הוא משום דכפי שיתבאר להלן ריש פרשה י"ד שלח משה את המרגלים בכ"ט בסיון וחזרו בט' באב. הרי חד דסיון וכ"ט דתמוז וט' דאב, ומשני שעשו חודש תמוז של אותה השנה מלא, משום דכתיב קרא עלי מועד לשבור בחורי, ונקטינן שחודש חסר שבא אחר חודש מלא עבדינן ב' ימים ר"ח והוי יום ראשון השלמה לר"ח שלמעלה ממנו לעשותו מלא ונמצאו ב' ימים טובים בחודש מלא, אחד בתחילתו ואחד בסופו, וה"ק, זימן עלי מועד לשבירת בחורי בט' באב, שמגלגלין חובה ליום חייב, וכמ"ש בסנהדרין ק"ב א' עת היא מזומנת לפורעניות, בט' באב שבו מרגלים, ונגזר על אותו הדור שלא יכנסו לארץ, בו נחרב הבית בראשונה ובשניה, בו נלכדה ביתר ונחרשה העיר ירושלים [ובגלותינו - גירוש ספרד בשנת רנ"ב ככתוב על הקדמת מהר"י אברבנאל לנו"ך].- 
@11ודע שכתב הרא"ש סוף פסחים סי' מ' בענין המספר חמשים יום לספירת העומר וארבעים יכנו במלקות, כתב דדרך הכתוב כשמגיע המנין לסכום עשירית פחות אחת מונה אותו בחשבון עשירית ואינו משגיח על חסרון האחד [כלומר אע"פ שאין מונים אלא מ"ט יום ואין לוקין אלא ל"ט], כיוצא בו, כל הנפש הבאה מצרימה שבעים, עכ"ל, וצ"ע מדרשה שלפנינו דמבואר דהמספר ארבעים הוא מצומצם, דאל"ה מאי פריך הא ארבעים נכי חד הוו, וכן צ"ע בכלל זה מקדושין ל"ח א' על הפסוק דפ' בשלח את המן אכלו ארבעים שנה, ופריך וכי ארבעים שנה אכלו והלא ארבעים שנה חסר שלשים יום אכלו, ולמה שכלל הרא"ש הלא לא קשה מידי, וכן בב"ב קכ"ג א' על הפ' כל הנפש הבאה לבית יעקב שבעים פריך והא אינם אלא ס"ט, ולדעת הרא"ש מאי קושיא, וכן בסנהדרין ק"ז ב' פריך בסתירת הכתובים (ש"ב ה') ארבעים שנה מלך דוד, בחברון שבע שנים וששה חדשים ובירושלים שלשים ושלש שנה, כלומר והוי יתרון ששה חדשים, ולדברי הרא"ש הלא לא קשה מידי, שכן תפס מספר שלם בעשיריות, דבודאי אין חילוק בין חסרון מעט להמספר ובין יתרון מעט, ועי' בק"נ שם שהעיר מב"ב שהבאנו, אבל מסוגיא שלפנינו ומקדושין ומסנהדרין לא העיר, וההכרח לומר שאין משיבין מן האגדה, כי מכיון דמוצא הגמרא לדרוש תלו דרשתם באיזו דקדוק הלשון והענין כנודע. 
@11ובכלל יש להעיר בכללו זה של הרא"ש נ"מ בדיני ממונות, באחד שהוציא שטר חוב על מאה מנה והלוה טוען שלא לוה רק צ"ט, ובכ"מ הרי מביאין ראי' מלשון התורה ללשון בני אדם, וצ"ע. וע"ע מש"כ בענין זה בפ' עקב בפ' מה ה' אלהיך שואל מעמך. 
@22טו) 
@11פשוט דמדייק כאן יתור המלה וילכו, דהא כבר כתיב ויעלו ויתורו ואתיא להקישא. והנה אפילו להדרש במ"ר בר"פ זו כולם אנשים שהיו אנשים כשרים, צ"ל דקאי על שעה שנבחרו ללכת, אבל בשעת הליכתן היו בעצה רעה, וכ"כ בחא"ג, וע"ע לפנינו בפ' דברים בפסוק ויחפרו לנו את הארץ (א' כ"ב). 
@22טז) 
@11רומז למ"ש במדרשים דכל אחת מנשי ישראל נתעברה במצות שובו לכם לאהליכם (פ' ואתחנן) שצוה הקב"ה לאחר נתינת התורה, ודרשו לאהליכם שהתיר להם פו"ר שנאסרו שלשה ימים מקודם כמבואר שם ובפ' יתרו. 
@22יז) 
@11ר"ל לכך פתחו בשבח הארץ תחילה. ונראה דבדיוק אמר בתחילתו, משום דבאמצע המאמר או בסופו אינו מתקבל גם האמת, וכמ"ש בסנהדרין פ"ט ב' כך עונשו של בדאי שאפילו אומר אמת אין שומעין לו. - 
@11ועיין בירושלמי סוטה פ"ט ה"ו שדריש פסוק זה בענין אחר דפלגינן דברי הפסוק הזה, והיינו דהלשון ארץ זבת חלב ודבש אמרו יהושע, והלשון אפס כי עז העם אמרו מרגלים, ושונה דרשה זו מדרשת הבבלי שלפנינו דמבואר שכל לשון הפסוק אמרו מרגלים, ובאמת כן מורה לשון הכתוב בר"פ דברים ואקח מכם שנים עשר אנשים וירגלו אותה וישיבו אותנו דבר ויאמרו טובה הארץ מאד, הרי מבואר שלשון זה אמרו המרגלים. וצ"ע בדרשת הירושלמי. 
@22יח) 
@11פירש"י מי שראשו קטוע שאין לו בנים ליטול חלק בארץ ההוא ידבר לפנינו, עכ"ל. וכתב מהרש"א דפי' זה דחוק, דלפי שנותיו של יהושע שהיו ק"י שנה היה לו אז רק מ"ב שנה והיה עוד ראוי להוליד בנים ובני בנים, עכ"ל. ותמה אני שלא העיר על דברי רש"י מדברי עצמו במגילה י"ד סע"ב דמבואר שם דאע"פ דבנים זכרים לא היו לו ליהושע אבל בנות היו לו, וא"כ לפי"ז בודאי לא שייך לקרוא אותו ריש קטיעה על שם שאין בניו נוטלים חלק בארץ כפירש"י, שהרי גם הבנות נטלו חלק בארץ כמו בנות צלפחד, וגם מערוך הביא מהרש"א איזו פירוש וכתב גם עליו שהוא דחוק, יעו"ש. 
@11ולי נראה דאפשר לומר הכונה בזה ע"פ מ"ש בפסחים פ"ז ב' דהמלכות ההורגת אנשים נקראת מלכותא קטיעתא, ואיתא במדרשים ואגדות דבשעה שהגיע שעתו של יהושע למלוך הוכרח משה למות אז מפני שאין מלכות נוגעת בחבירתה, וכאן רצו המרגלים להכעיס את יהושע ולגנותו בפני משה, וכונו לנבואת אלדד ומידד (ס"פ בהעלותך) משה מת ויהושע מכניס, ורצו להקניטו בזה שלא יפלא איפה אם הוא מדבר טוב על הארץ מפני שחושב עצמו לראש ופרנס המכניס את ישראל לארץ לא ניחא ליה בהירוס הענין ואבדן גדולתו, ואגב רמזו לו ולמשה שהוא ראש קטיעא שבגללו ימות משה קודם זמנו, כמבואר, וזהו ראש קטיעה. 
@22יט) 
@11מה שאמר בלשון בן עמרם ולא בשמו העצמי משה, נראה ע"פ מש"כ רש"י בתהלים ו' על הפסוק עד מה כבודי לכלימה, שאמר דוד, עד מתי מבזין אותי בן ישי ולא בשמי העצמי כאלו אין לי שם, עיי"ש. ומבואר מזה שמי שקורין אותו רק בשם אביו גנאי הוא לו ופחיתות לכבודו, וכאן כמבואר בדרשה זו, כונן כלב כל מטרתו להאמין את ההמון שמדבר הוא סרה במשה כדי שישתקו, וכדי לבא למטרתו זאת קרא אותו בתחלת דבריו בשם בן עמרם כדי שיאמין העם שהוא מדבר בגנותו, וכן מצינו כשחרף זמרי בן סלוא את משה ע"ד כזבי בת צור קרא אותו בן עמרם [סנהדרין פ"ב א'], ובמ"ר ר"פ פקודי איתא שהיו ליצני הדור אומרים, אפשר השכינה שורה ע"י בן עמרם, ואע"פ שיש איזו אגדות יוצאות מכלל זה אך אולי יש שם טעם אחר על זה, ועיין לפנינו בפ' שמות בפסוק ויקח את בת לוי. 
@22כ) 
@11ר"ל אל תקרא ממנו למד"ב שפירושו מאתנו, אלא ממנו לנסתר, וכונו על הקב"ה. ומ"ש דבר גדול דברו, הכונה היא שלעומת דברי כלב שסמך על הנסים שעשה משה הוכרחו לענות דבר גדול שיסתרו דבריו, וכאומרים מה יועילו גבורות משה ונסיו אם בעה"ב בעצמו אינו יכול להוציא כליו משם. 
@22כא) 
@11ר"ל דלא ידעו שאיוב מת אז אשר מפני זה היה קיבוץ אנשים גדול וחשבו שהטרדה היא מפני שרבים מתו, וטרודים בהקבורה. וצ"ע הלשון והם חשבו לרעה, דלשון זה מורה על שגגה שבאמת חשבו כן, בעוד שמכלל הענין מבואר שהיו מזידים ומוציאי דבה במכון. ואולי מפני שמתחלת הליכתם הלכו במחשבה ועצה רעה כמבואר לעיל פ' כ"ו שוב נכשלו להאמין בשוא, כי תרו אחרי לבבם, וכמ"ש בדרך שאדם רוצה לילך מוליכין אותו, וע"ע מענין דרשה זו בירושלמי תענית פ"ד ה"ה מבואר שם שכונת הקב"ה בזה שהיו מתים חשובי הארץ כדי להטריד אותם ובתוך כך יוכלו לתור את הארץ באין מפריע. ובענין מיתת איוב עיין מש"כ לעיל בפסוק כ'. 
@22כב) 
@11נסמך על הדרשה הקודמת שבכל מקום שבאו המרגלים היה מת החשוב מהאמוריים, וכשהיו האמוריים חוזרין מקבר היו מברין להאבל תחת הארזים לנחמו, וכאשר ראום המרגלים והיו יראים לעמוד לפניהם סלקי באותן האילנות ושמעו את האמוריים מדברים ביניהם שראו אנשים באילנות דדמו לחגבים, והבינו מזה איך היו בעיניהם. 
@11והנה מקודם לזה איתא בגמרא כאן אמר רב משרשיא, מרגלי שקרי הוו, בשלמא ונהי בעינינו כחגבים ניחא, אלא וכן היינו בעיניהם מנא הוו ידעו, ועל זה אמרו בגמרא ולא היא, משום כי הוו מברו אבילי וכו' וכמבואר בדרשה שלפנינו, ולא נתבאר למה דחקה הגמרא לאוקים שלא שקרו המרגלים, והלא אדרבה ראוי לתלות הקלקלה בהם, אחרי שבכלל הענין דברו שקר ותרמית, וי"ל דקשה להגמרא, אחרי דהמרגלים היו רוצים לאמת דבריהם ודבתם, א"כ איך אפשר שיגידו דבר שאפשר שיתפסו בדאים, שהרי השומעים יכולים לשאול להם מנא ידעו, ולכן מוקי שבדבר זה לא שקרו שהיה להם אמתלא לאמת דבריהם כמבואר. 
@00פרק יד 
@22א) 
@11מלשון בעתה ופחד, ור"ל האיך נקרא ולא תאחזנו פחד, כדמפרש. ויש גורסין ולא נבהת, בה'. והוא מלשון בזיון, כתרגום והחזיקה במבושיו - בבית בהתתיה, ור"ל האיך נקרא ולא נבוש, וכדמפרש. 
@22ב) 
@11ר"ל ביציאת מצרים ובקריעת ים סוף שרו ישראל אחר שעוררם משה בשירתו, ומעצמם לא נתעוררו, ולרעה במעשה מרגלים בכו מעצמם בלא מעורר. 
@22ג) 
@11ואע"פ דפרשת חלה כתיב בסמוך בפרשה לאחר ענין מרגלים, י"ל דס"ל דבאמת נאמרה הפרשה קודם בואם של המרגלים מדרכם, והיינו בין הליכתם לביאתם, ומה שנסדרה לאחר כל ענין הפרשה דמרגלים הוא משום דלא רצתה התורה להפסיק בספור כל הענין, לכן גמרה מקודם כל ספור הענין ואח"כ חזרה להענין שעמדה בו מקודם דהיינו בפרשה חלה, והרבה פרשיות כאלה מסודרים באופן כזה. 
@11וסמך לדבר זה אפשר להביא ממ"ד בילקוט לקמן בפרשה דחלה (פ' כ') תתנו לה', יכול ליוצאי מצרים מניין אף לדורות, ת"ל תתנו לדורותיכם, הרי דפרשה זו דחלה נאמרה ליוצאי מצרים לכשיבאו לארץ, ואצטריך רבוי לדורות, ואיס"ד דנאמרה הפרשה ההיא לאחר כל מעשה מרגלים, הלא במעשה זו נגזרה על יוצאי מצרים שלא יבאו לארץ כלל, אלא ע"כ כמש"כ דאותה פרשה דחלה נאמרה בין הליכתם ושיבתם של המרגלים, ודו"ק. 
@22ד) 
@11לא נתבאר טעם הדרשה, ובס' תורת חיים כתב דמדייק הלשון בלילה ההוא דמשמע הלילה הידוע, וממה הוא ידוע מקורות הימים הבאים, עכ"ל. אבל זה דוחק, ואמנם י"ל דמדייק הלשון ותשא כל העדה, והוא ע"פ מ"ש במ"ר איכה א' ס"פ כ"ג ותשא כתיב, חובא בישא אוזפיתון לדרא, כמ"ש כי תשה ברעך, והוא מלשון הלואה, ור"ל שבעון אותה בכיה הוקבעה בכיה לדורות בלילה ההוא על חורבן הבית הראשון והשני ועוד כמש"כ לעיל בפסוק כ"ה. - 
@11ובגמרא כאן מפרש חשבון הזמן הזה בצמצום שאותו הלילה היה ליל תשעה באב, כי בפ' פקודי כתיב ויהי בחודש הראשון בשנה השנית באחד לחודש הוקם המשכן, ואמר מר, שנה ראשונה עשה משה את המשכן, שניה הקימו ושלח מרגלים, ובפ' בהעלותך כתיב ויהי בשנה השנית בחודש השני בעשרים בחודש נעלה הענן מעל משכן העדות, ועוד כתיב שם ויסעו מהר ה' דרך שלשת ימים, ואמר ר' חמא ב"ר חנינא אותו היום סרו מאחרי ה' [שהתאוה האספסוף לבשר תאוה, יעו"ש], וכתיב שם עד חודש ימים וגו', דהו"ל כ"ב בסיון, וכתיב שם ותסגר מרים שבעת ימים דהו"ל כ"ט בסיון, וכתיב שלח לך אנשים ותניא בכ"ט בסיון שלחם וכתיב וישובו מקץ ארבעים יום ויעו"ש לפנינו בפסוק זה. 
@22ה) 
@11ר"ל יש לך אדם שאינו נענה מן השמים עד שמצטער כ"כ עד שקורע בגדיו ויש נענה רק בנפילת אפים, וכדמפרש. 
@22ו) 
@11דייק ודריש למה כתיב במשה ואהרן שנפלו על פניהם וביהושע וכלב שקרעו בגדיהם, והוא כי נפילת אפים היא בערך תפלה מועטת מקריעת בגדים, ולכן מי שהוא יותר חשוב לפני המקום די לפניו שיענה בתפלה בנפילת אפים, ומי שאינו חשוב ביותר אינו נענה עד שמצטער כ"כ עד שקורע בגדיו, ולכן משה ואהרן נפלו על פניהם ויהושע וכלב קרעו בגדיהם, יען כי לא היו במדריגות שוות. ודעת חד מ"ד בגמרא דיהושע הא והא עביד, דס"ל דמה דכתיב ויהושע וכלב וגו' כולל גם מעשה הקודמת של משה, והיינו שגם נפלו על פניהם וגם קרעו בגדיהם. 
@11והנה יש להעיר בזה ממה דכתיב ביהושע ז' ויאמר ה' אל יהושע קום לך למה זה אתה נופל על פניך הרי דנענה בנפילת אפים, וי"ל דאחרי מות משה נעשה ערכו ומדריגתו גבוה, וכמ"ש בר"ה כ"ה ב' יפתח בדורו כשמואל בדורו. - 
@11ודע דכל ענין זה איירי ביחיד המתפלל על הצבור, אז יש נ"מ איך יעשה, אבל במקום שכל הקהל מתפללים כאחד מותר לכל אחד להתפלל בנפילת אפים, משום דלהענות כל אחד על עצמו א"צ זכות יתירה כמו אחד על הצבור, וכן די בזה באחד המתפלל לעצמו, ובזה ניחא מנהגינו שמתפללים בנפילת אפים, ועיין באו"ח סי' קל"א. 
@22ז) 
@11כתב מהרש"א מדסמיך ליה בחד קרא משמע ליה אשר הלשון וכבוד ה' הוא דבוק עם לרגום אותם באבנים דלעילמיניה, עכ"ל, זה מחוסר באור והכרח הדרשה, ולי נראה דמדייק משום דבהרבה מקומות היכי דמצינו ענין זה ממראה כבוד ה' כתיב הפעל מקודם וירא אליכם כבוד ה', וירא כבוד ה' אל כל העם (פ' שמיני) וירא כבוד ה' אל כל העדה, וירא כבוד ה' (פ' קרח), ויעל כבוד ה' (יחזקאל י"א), ועוד, ולא כמש"כ כאן וכבוד ה' נראה, דמשמע לפתע פתאום שאין זה מדרכי הנמוס, לכן דריש כמו שזה הלשון אין לו הכרע וקאי גם אלמעלה, וכמו ויאמרו כל העדה לרגום אותם וכבוד ה'. 
@22ח) 
@11ענין התשת כחו כביכול כתב הרי"ף בחידושי ע"י ע"פ מ"ש באגדות על הפ' צור ילדך תשי בזמן שאין ישראל עושין רצונו של מקום מתישין כח של מעלה כביכול במעשיהם הרעים, עכ"ל, ויש להוסיף באור לפי"ז בלשון עכשיו יאמרו ובלשון תשש כחו כנקבה, למה דוקא עכשיו וכנקבה, משום דידוע שעד ענין מרגלים הכעיסו ישראל כמה פעמים את הקב"ה וכדכתיב כאן בענין וינסו אותי זה עשר פעמים, וא"כ אחרי אשר בכל פעם ופעם הותש הכח, א"כ עכשיו במעשה מרגלים שכבר קדמו לה הרבה ענינים בודאי עתה הותש הכח כנקבה. 
@11ומה שאמר משה (פ' ט"ו) והמתה את העם הזה כאיש אחד, תמהו המפרשים על לשון מליצה זו, כי לפי"ז יתבאר דמיתת איש אחד כמו דבר נקל הוא חלילה לפני הקב"ה, ובאמת הלא דבר ידוע הוא בגודל מעלת קיום נפש אחת מישראל וגודל העונש מאבידתה, ולא יתכן שימליץ משה מליצה קשה כזו. 
@11ויש לפרש הענין ע"ד הדרש ע"פ מ"ש ביומא פ"ו ב' [לפי גירסת הרי"ף שם], תניא, עבר אדם עבירה, פעם ראשונה מוחלין לו, שניה מוחלין לו, שלישית אין מוחלין לו, שנאמר הן כל אלה יפעל אל פעמים שלש עם גבר, ופריך והתניא שלישית מוחלין לו רביעית אין מוחלין, ומשני, לא קשיא, הא ביחיד הא בצבור, ע"כ, ור"ל ביחיד מוחלין רק שני פעמים ולצבור מוחלין שלש פעמים, והנה בר"פ קרח (ט"ז ד') כתב רש"י בשם מדרשים דבמעשה זו דמרגלים היה סרחונם השלישי של ישראל שהיה משה מבקש רחמים עליהם להעביר רוע הגזירה ולמחול להם, ראשונה בעגל ושניה במתאוננים (פ' בהעלתך) ושלישית במרגלים, והנה אם היה ענין כזה דמרגלים ביחיד שוב לא היו מוחלין לו, משא"כ אם בצבור, וזה טען משה, כי אם לא ימחול להם עתה בפעם הג' הלא ידון אותם כיחיד, וזהו שאמר והמתה את העם הזה כאיש אחד, כלומר שתדונם כדין היחיד. 
@11ובעקר טעם הדרשה י"ל דהכונה היא, דאי אפשר לומר שיכלת הוא שם דבר דא"כ הול"ל מאין יכלת כמו מאין הפוגות (איכה), ואחרי דכתב מבלתי (הבא תמיד לפני המקור על שם הפועל), הלא היה ראוי לבא מבלתי יכול ד', ולכן דריש דהאי יכלת היא בינוני נקבה וכמו יכולת בפת"ח. 
@22ט) 
@11ר"ל האם אין מנהג בעירך ליתן שלום שאין אתה נותן לי שלום. 
@22י) 
@11פירש"י היה לך לומר תצלח במלאכתך, עכ"ל. ועיין בחא"ג שתמה, כי אחרי שעלית משה למרום כנודע היתה בעת מתן תורה ופסוק זה במרגלים כתיב, וא"כ איזו שייכות וסמיכות למקרה זה עם פסוק זה, ולכן כתב דאולי היה לו לריב"ל בעל המאמר הזה קבלה דהאי קרא נאמר אז, דאין מוקדם ומאוחר בתורה, עכ"ל, וכל מעיין יראה שהדברים דחוקים והענין דורש באור יותר רחב. 
@11ולי נראה הבאור ע"פ מ"ד בברכות ז' א', תניא, א"ר ישמעאל בן אלישע פעם אחת נכנסתי להקטיר קטורת לפני ולפנים [כי כה"ג היה] וראיתי אכתריאל יה ה' צבאות יושב על כסא רם ונשא, ואמר לי, ישמעאל בני ברכני, אמרתי לו, יהי רצון שיכבשו רחמיך את כעסך ויגולו רחמיך על מדותיך ותתנהג עם בניך במדת הרחמים ותכנס להם לפנים משוה"ד, ונענע לי בראשו, וקמ"ל שלא תהא ברכת הדיוט קלה בעיניך, ע"כ לשון הגמרא, ולפי"ז י"ל דכאן בסוגיא יש ט"ס קל, ובמקום היה לך לעזרני צ"ל היה לך לברכני, וכמו שנאמר לר' ישמעאל בן אלישע, והשיב משה מעין אותה הברכה שהשיב ר' ישמעאל בן אלישע, וחז"ל כללו ברכתו בלשון פסוק זה, יען כי בו כלול כל נוסח הברכה של ר' ישמעאל, כמבואר אל ארך אפים ורב חסד נושא עון ועובר על פשע, אבל אין ענין זה שייך לענין מרגלים. והנה לפנינו בגמרא איתא שאמר לו ועתה יגדל נא כח ה' כאשר דברת, אבל בנוסחא ש"ס כת"י ובילקוט ליתא המלות כאשר דברת, וזה ראיה מוכרחת שאין אמירה זו בכלל שייכא לענין זה אלא שחז"ל המליצו במאמר זה של משה לשון זה הכתוב שיהיה מקביל לענין מאמרו של ר' ישמעאל בן אלישע, ותו לא, ודו"ק. 
@22יא) 
@11ר"ל יבא יום שתצטרך לקבל פירושי דארך אפים אף לרשעים. 
@22יב) 
@11והיינו כאשר דברת אז שארך אפים אף לרשעים. 
@22יג) 
@11שאמר שיאמרו אומות העולם מבלתי יכולת ה' וכו' כמבואר למעלה פ' ט"ז. 
@22יד) 
@11תנא דבר"י מביא לפרש דברי ר' יוחנן. 
@22טו) 
@11בפסוק זה פירש"י דחי אני הוא לשון שבועה, אבל הדרש ימאן בזה, מפני כי כפי שפירש"י ורמב"ן הוי לשון הפסוק מסורס, וכמו שכתוב חי אני כי כל האנשים אם יראו את הארץ וכבודי וכו', ולכן דרשו שהוא סמוך לכדבריך הנאמר למעלה, מחא"ג. 
@22טז) 
@11שהוציאו דבה על הארץ, והראיה מדכתיב מלת זה דמיותר לגמרי משמע דזה העון לבד שקול ככל העשר פעמים שלא שמעו בקולי וגרם העונש, ולא משום דמנין גורם. 
@11ורש"י בפסוק זה פירש דדייק לשון זה דמשמע על עון זה נחתם גזר דין, עכ"ל. ונראה דכיון למ"ש בכ"מ בגמרא דלשון זה מורה על הוראה באצבע וכמו שבארנו ר"פ בהעלותך בפסוק וזה מעשה המנורה, יעו"ש. ומדייק מיתור לשון זה ודריש שהורה הקב"ה כביכול באצבעו שרק על עון זה נחתם גז"ד, והלשון עשר פעמים הוי כמו הפעם העשירי. 
@22יז) 
@11שנים בים הוא מה שאמרו בירידה המבלי אין קברים במצרים וכו' וכן בעליה מן הים אמרו כשם שאנו עולים מצד אחד כך עולים המצרים מצד אחר, כמבואר לפנינו בפ' בשלח, ושנים במים הוא במרה וברפידים שרבו עם משה כמבואר בפ' בשלח, ושנים במן שאמר להם משה אל תצאו ואל תותירו והם נסו לצאת ולהותיר כמבואר בפרשה הנזכרת, ושנים בשליו, בשליו ראשון בפ' בשלח כתיב ויהי בערב ותעל השליו ובבקר היתה שכבת הטל וגו' ולאחר זמן מרובה התאוו יותר, וענין שליו שני מבואר בפ' בהעלותך, ובעגל ידוע, ובמדבר פארן הוא מעשה מרגלים, ומה שלא חשיב הנסיון דמי מריבה הוא משום דכתוב לאחר מאמר פסוק זה (בפ' חקת). - 
@11ומה שפירש"י בפ' זה, וינסו אותי - כמשמעו, לא נתבאר כונתו מה רצה בזה, דהא בודאי כן הוא, ואפשר לומר דבא להוציא שלא נפרש וינסו כמו שפירש הוא בפ' יתרו בפסוק לבעבור נסות אתכם, ולשון הרמה וגדולה כמו הרימו נס (ישעיה מ"ב), וה"נ כידוע נתעלה ונתגדל כביכול שמו של הקב"ה ע"י כל המעשים שעשה לישראל ע"פ דרישותיהם בכל עשרת המאורעות האלה, וא"כ אפשר לפרש כאן וינסו אותי שהכריחו אותו כביכול להתנשא ע"י כל אלו הפעולות שדרשו, אבל לא יתכן לפרש כן, יען כי לפי"ז יש גם איזו טובה במעשיהם הרעים ואין כדאי לתלות זכות במעשים רעים כאלה, לכן פירש וינסו אותי כמשמעו, ודו"ק. 
@11ובגליון פירש"י בעין יעקב כתב וז"ל, נסיונות לשון נסיון, ואית דמפרש לשון כעס כמו והנם זועפים מתרגמינן נסיסין, עכ"ל. ואולי בא רש"י בפסוק זה שכתב וינסו אותי כמשמעו להוציא מפי' זה, והנה אף כי לא נודע לנו מי הוא בעל הגליון הזה, אבל לדעתנו הפי' הזה טוב ונכון מאוד וכמעט גם מוכרח, יען כי אם נפרש וינסו כפשוטו מלשון נסיון קשה מכמה ענינים שמביא בזה ואין בהם כל ענין נסיון, וכמו מה שאמרו המבלי אין קברים במצרים וכו' וכן בהתלונה על המים המרים במרה, וכן במה שאמרו מי יתן מותנו בארץ מצרים וכו', שכל אלה ענינם שהתלוננו מדאגה ומפחד ומהעדר אמונה בה' אבל לא בערך נסיון, וא"כ יותר נכון לפרש וינסו - שהכעיסו, שכולל כל הענינים אפילו עניני נסיון, ודו"ק. 
@22יח) 
@11כמו המרגלים לבד יהושע וכלב, ונ"מ בזה לכל דבר שבקדושה כגון קדיש וברכו ועוד כמה דברים אין אומרים בפחות מעשרה, וכן לענין קידוש השם בפרהסיא דילפינן מפ' דפ' אמור ונקדשתי בתוך בני ישראל וכתיב במעשה דקרח הבדלו מתוך העדה הזאת, וילפינן מקודם עדה דקרח מעדה דמרגלים מה כאן עשרה ישראלים אף התם עשרה ישראלים, ושוב ילפינן תוך דונקדשתי מתוך בני ישראל מתוך דהבדלו מתוך העדה, דפרהסיא זו היא עשרה בני אדם ישראלים, ובארנו כל ענין הזה בפ' אמור בפסוק הנזכר. 
@22יט) 
@11כדכתיב כ"פ במדבר בפקודת הלוים, ולא נתבאר טעם הדבר שלא נגזרה גזירה על הלוים, אם מפני שלא היו בעצת מרגלים או שנמחל להם עון זה, ונראה ע"פ המבואר במדרשים ובפירש"י כאן בפ' ל"ג דעוד משעשו ישראל את העגל עלתה גזירה זו במחשבה, אלא שהמתין להם הקב"ה עד שתתמלא סאתם, וזהו שנאמר (פ' תשא) וביום פקדי [במרגלים] ופקדתי עליהם חטאתם [מעגל], ואף כאן נאמר תשאו את עונותיכם ולא את עונכם, שתי עונות, של עגל ושל מרגלים, ע"כ. והנה לפי"ז ממילא מבואר שאפילו אם היו הלוים בעון מרגלים ג"כ לא נענשו, אחרי כי כידוע לא נשתתפו הלוים במעשה העגל, וא"כ בעון המרגלים לבד לא נתמלא סאתם, כמבואר. 
@22כ) 
@11נראה דאין פירושו שוין ממש, שהרי באמת ערך פחות מבן עשרים הוי עשרים שקלים וערך יתר מבן ששים ערכו חמשה עשר שקל כמבואר בפ' ערכין (פ' בחקתי), אלא ר"ל דשוין בזה שערך שניהם פחות מערך יתר מבן עשרים שבו הערך חמשים שקל, וכמו שהגביל הכתוב שם והיה ערכך הזכר מבן עשרים שנה ועד בן ששים שנה, והוי טעם ההיקש כמו התם דמחולק הערך פחות מבן כ' מן הערך של יתר על בן כ' נחלק נמי הערך של יתר על בן ששים, כן הכא כמו שמצינו שלא חלה הגזירה על פחות מבן עשרים כדכתיב מבן עשרים שנה הוא הדין שלא חלה על יתר מבן ששים. - 
@11וטעם הדבר שלא נגזרה גזירה על בני שנות אלה נראה משום דעיניהם של ישראל היו נשואות ביותר להאנשים הראויים לצאת בצבא, שאם הם היו תקיפים בדעתם לילך להארץ היו כל ישראל הולכים אחריהם וכמו דכתיב בענין זה בפ' דברים ותחגרו איש את כלי מלחמתו וגו', ואנשי הצבא היו רק בני עשרים שנה עד ששים שנה ולכן היו הם אשמים בדבר זה. 
@22כא) 
@11ר"ל למה נענשו ארבעים שנה תחת ארבעים יום שחטאו. 
@22כב) 
@11וכן במדת הטובה, שכל העוסק בתורה אפילו יום אחד בשנה מעלה עליו הכתוב כאלו עסק כל השנה. 
@22כג) 
@11ענין חלק לעוה"ב ידוע שהוא חלק בשכר הרוחני הנצחי, ואין עומדין בדין, הכונה היא לאחר תחיית המתים, והיינו שהנשמה לאחר מיתה כלה בעשן כלה. ובטעם הדיוק הנה לכאורה משמע דמדייק משום דהמלות ושם ימותו מיותרים, דדי היה לכתוב במדבר הזה יתמו, אבל מאבות דר"נ פ' ל"ו משמע דדריש המלה שם דקאי על עוה"ב, דאיתא שם, ר"א אומר דור המדבר לא חיים ולא נדונים, שנאמר במדבר הזה יתמו ושם ימותו, משיבין חכמים על דבריו וצדיקים מי לא כתיב בהם שם והכתיב שמה קברו את אברהם ושמה תקברני, יעו"ש, הרי דהדיוק הוא מלשון שם, וכ"מ בסוטה י"ג ב' דהמלה שם הנאמר גבי מיתה מורה על עוה"ב, דאיתא שם וימת שם משה, יש אומרים לא מת משה, כתיב הכא וימת שם משה וכתיב התם (פ' תשא) ויהי שם עם ה', מה התם עומד ומשמש אף הכא עומד ומשמש [בגן עדן]. ובדרוש הספדי אחד בארנו ע"פ כלל זה עניני אגדה שונים, וכאן אין להאריך. 
@22כד) 
@11פשוט דדריש באור הענין לפני ה', דאיך שייך מיתה לפני ה', אלא דקאי על עוה"ב, ור"ל שנגפו בחלק וזכות עוה"ב, וסמיך זה על יתור הלשון במגפה, דהא ודאי כן הוא שהיתה אז שעת מגפה. 
@22כה) 
@11נראה דדרשי כן מיתור לשון מוציאי דבת הארץ דדי היה לכתוב וימותו המרגלים, וס"ל לר' שילא שנענשו מדה כנגד מדה באותו אבר שהוציאו הדבור, בהלשון. והיציאה לטבורם י"ל דהוי ג"כ מדה כנגד מדה מפני שהוציאו דבה על הארץ שהיא בטבור העולם כדכתיב ביחזקאל ל"ח יושבי על טבור הארץ, וקאי על א"י, יעו"ש. ורב נחמן בר יצתק דריש שמתו באסכרה, ע"פ המבואר בשבת ל"ג א' דמיתת אסכרה באה על עון לשון הרע כמ"ש יסכר פי דוברי שקר, ועיין לפנינו בפ' בראשית מש"כ בפסוק יהי רקיע בתוך המים. 
@22כו) 
@11מדייק יתור הלשון מוציאי דבת הארץ דהול"ל וימותו המרגלים, וכמש"כ באות הקודם. 
@22כז) 
@11ומדוייק לפי"ז הלשון חיו מן האנשים, והלשון חיו נראה לבאר דכלפי מ"ש בעלמא עני חשוב כמת, נקרא עשיר - חי, ולפי"ז כשנרצה לומר פלוני נתעשר מפלוני נאות לומר בלשון צת פלוני התחייה מפלוני, ולכן כאן דרוצה הכתוב לומר דיהושע וכלב נתעשרו מחלקם של המרגלים אמר חיו מן האנשים, וע"ד זה יתפרש דרשת חז"ל בפ' וגם בעליו יומת - דקאי על עונש ממון, והיינו היפך מחי שמכונה על קנין ממון, וע' מש"כ בפ' לך בפ' וה' אמר אל אברם (י"ג י"ד) ובפ' מקץ בפ' את שני בני תמית, יעו"ש. ובחדושי אגדות כתב דקרי נחלת א"י בשם חיים ע"ש הכתוב אתהלך לפני ה' בארצות החיים, עיי"ש, ולפי מש"כ א"צ לפירוש דחוק זה. והא דמרגלים אבדו חלקם לדורות בארץ יתבאר לפנינו לקמן בפ' פינחס בפסוק אבינו מת במדבר והוא לא היה בתוך העדה ודרשו זה עדת מרגלים, ומשמע דאם הי' בעדת מרגלים לא היו טוענות בנותיו על חלק ירושתן, כי בדין הוא שאבד חלקו, יעו"ש. 
@22כח) 
@11נסמך על מ"ש בספרי פ' בהעלותך וארון ברית ה' נוסע לפניהם, זה שיצא עמהם במחנה והיו בו שברי לוחות, שנאמר וארון ברית ה' ומשה לא משו מקרב המחנה, ושמעינן מינה דשני ארונות היו, שהרי הארון שבו הלוחות לא היה נוסע לפניהם כדכתיב ונסע אהל מועד מחנה הלוים בתוך המחנות. ובברייתא דמלאכת המשכן מביא ראיה דשני ארונות היו מפסוק דפ' בשלח, וארון ברית ה' הולך לפניהם דרך שלשת ימים, וכונת הראיה, דהא כתיב (פ' במדבר) כאשר יחנו כן יסעו, ובחנייתם היה הארון באמצע המחנה, אלא ודאי דשני ארונות היו. 
@00פרק טו 
@22א) 
@11עיקר פרשה זו איירי בדיני נסכים, ופירש"י במה גדולה היא במת צבור ובמה קטנה היא במת יחיד, ותוס' פירשו דבמה גדולה נקראת שעת איסור הבמות ובמה קטנה שעת היתר הבמות, ובאות הסמוך נבאר ענין זה. 
@22ב) 
@11הנה באמת מצינו שגם במדבר קרבו נסכים כדכתיב בפ' מלואים (פ' תצוה) וזה אשר תעשה על המזבח וכתיב שם נסכים, אלא שאותם הנסכים היו בקרבנות צבור וכאן איירי בקרבנות יחיד, דבהו לא נתחייבו בנסכים רק מביאתם לארץ, וזו היא כונת ר' ישמעאל בקדושין ל"ז ב' דס"ל לא קרבו נסכים במדבר, אשר לכאורה הוא פלא דמפורש להיפך בפ' מלואים כמש"כ, אלא כונתו שבקרבנות יחיד לא קרבו, וראיה לפי' זה ממ"ש בספרי, אמר אחד מתלמידי ר' ישמעאל, בא הכתוב ללמדך שלא נתחייב היחיד בנסכים אלא מביאתם לארץ, וזה כמש"כ. - 
@11ועיין בזבחים קי"א א' ס"ל לר' ישמעאל דפסוק זה בא להורות צורך נסכים בבמה גדולה, ור"ל שבא ללמדך שלא קרבו נסכים במדבר, ומשבאו לארץ נתחייבו בהן ובבמת צבור ולא בבמת יחיד, ור"ע ס"ל שבא להורות צורך נסכים בבמה קטנה, דס"ל דאגדולה לא אצטריך דהא במדבר נמי קרבו, והבאנו דעתו בדרשה הקודמת, וכבר בארנו ענין זה. ופירסו התוס' דבמה גדולה קרי שעת איסור הבמות ובמה קטנה - שעת היתר הבמות, ורש"י פירש דבמה גדולה היא במת צבור ובמה קטנה היא במת יחיד, ולפי מש"כ מבואר דעיקר כפי' התוס', יען כי בבמת צבור גם ר' ישמעאל מודה שקרבו במדבר, וא"כ לא בא פסוק זה לחדש דבר זה, ויש עוד לפלפל בזה. 
@22ג) 
@11וקיי"ל בעלמא או רבויא הוא, משום דאפשר להשמיט מלה זו, משום דקיי"ל דגם שני דברים הכתובים בחבור משמעם גם בפני עצמן, כמש"כ בפ' משפטים בפסוק ומקלל אביו ואמו. והנה אע"פ דגם תודה בכלל זבח, וזבח כבר כתיב, בכ"ז אצטריך רבוי מיוחד לתודה, דהו"א כיון דיש יתרון לתודה שבא עמה לחם, יהא הלחם במקום נסכים, קמ"ל, ומה שאמר למעלה יכול אכילו מנחה, הכונה אפילו מנחה הבאה בפני עצמה, דאלו מנחה שעם זבח בודאי חייבת בנסכים משום זבח. 
@22ד) 
@11עולה ממותרות הוא דקיי"ל כשהפריש מעות לחטאת ולאשם ונתותרו מהם ילקח באותן המותר עולות, כמבואר לפנינו ס"פ ויקרא, ואשם שניתק לרעי' הוא כגון אשם שמתו בעליו או שנאבד ונתכפרו הבעלים באחר ואח"כ נמצא זה, דינו שירעה עד שיכול בו מום וימכר ויפלו דמיו לנדבת צבור. 
@22ה) 
@11ולא לכתוב לא עולה ולא זבח, דכל שבא בנדר ובנדבה היינו עולה ותודה ושלמים, ואי משום דמעולה ממעטינן מנחה מנסכים, כמשכ"ל, אך זה היה אפשר למעט ממן הבקר ומן הצאן. 
@22ו) 
@11ובאמת הענין רק בדבר שהוא חובה כמש"כ בדרשות הקודמות והסמוכות, ודרשת הכלל ופרט וכלל שבענין זה באה להמבואר בדרשה הקודמת. 
@22ז) 
@11אבל קרבנות ר"ח ורגלים אע"פ דחובה הם בכ"ז טעונים נסכים כמבואר בדרשה הבאה או במועדיכם. 
@22ח) 
@11דרשה זו והבאות אחריה מעין ענין זה מבואר בגמרא דנדרשות אליבא דר' יאשיה דס"ל בכ"מ בש"ס דהיכי דכתיבי שני שמות בחבור אות ו' הוי פירושם ביחד, ואע"פ דלא כתיב יחדיו, ומוקי לפי"ז לשונות הכתובים כאן דכתיבי השמות או או, משום דאם היה כותבם בחבור ו' כמו לפלא נדר ונדבה וכן בסמוך ובמועדיכם, וכן בפסוק ח' עולה וזבח, וכן לפלא נדר ושלמים היה משמע דחיוב נסכים בא רק כשהמינים האלה באים ביחד אבל לא כשהם מיוחדות, כדמפרש. וע"ד זה יתפרשו כל הדרשות הבאות בענין וסגנון דרשה זו. 
@22ט) 
@11הנה בשאר קרבנות חובה שביו"ט, כגון מוספין וחובות היום אע"פ שהם חובה בכ"ז חייבים העולה ושלמים שלהם בנסכים, כי כן מבואר בגופייהו בפ' פינחס, והספק הוא רק בעולת ראיה ושלמי חגיגה שאינם חובת הרגל אלא עולת ראיה הוא חובה ללא יראו פני ריקם וחגיגה לשלמים ומוספים, ולכן מרבה מהלשון או במועדיכם שמיותר הוא, כיון דבענינא דמועדים כתיב נסכים, ודריש כל הבא במועדיכם טעון נסכים, ואפילו עולות ראיה ושלמי חגיגה. 
@22י) 
@11ואו רבויא הוא, ונראה דהוא הדין דהיה יכול לדון זה מהא דכיון דחזינן דקרבנות מועדים חייבים בנסכים, והם אינם באים לא נדר ולא נדבה, אלמא דחיוב נסכים תלוי בגוף הקרבן ואינו תלוי בשמו הכללי, וא"כ גם אם הביא עולה ושלמים בנדר או עולה ושלמים בנדבה חייבים בנסכים כ"א בפני עצמן, כיון דבפרט שני קרבנות הן. 
@22יא) 
@11ר"ל דעולת העוף א"צ נסכים. ודעת חד מ"ד בגמרא דא"צ לזה אחרי דכתיב זבח, ועוף אינו בכלל שם זבח, וס"ל דאצטריך מן הבקר או מן הצאן להורות דעולה באה או מן הבקר או מן הצאן, דהו"א כיון דכתיב (ר"פ ויקרא) אדם כי יקריב מכם קרבן מן הבהמה מן הבקר ומן הצאן דצריך שניהם יחדיו, קמ"ל. ועיין לפנינו בפ' ויקרא שם דרשה אחרת לזה. 
@22יב) 
@11עיין מש"כ לעיל אות ח' וצרף לכאן. 
@22יג) 
@11הנה עיקר טעם הדבר שחטאת ואשם אינם טעונים נסכים מבואר בסוטה ט"ו א' דמפני שהבעלים חוטאים הם [יען שחטאת ואשם על חטא הם באים] אין מן הראוי שיהא קרבנם מהודר, והוא הטעם שמנחת חוטא באה בלא שמן ובלא לבונה. ומהאי טעמא גם חטאת נזיר אינה צריכה נסכים מפני דקיי"ל נזיר חוטא הוא שנדר בנזיר כמבואר לפנינו בפ' נשא בענין נזיר בפסוק וכפר עליו מאשר חטא על הנפש (ו' י"א), ואמר על זה כאן, דחטאת ואשם של מצורע צריכים נסכים יען שאינם באים על חטא [ואע"פ שנגעים באים על לשה"ר, אך מעון זה כבר נפטר במה שנצטרע], ולסימן ואסמכתא לדבר זה רמז פסוק זה שבו כלולים כל הקרבנות שמצורע חייב בהם, עולה חטאת ואשם. 
@22יד) 
@11מדייק ודריש למה כתיב לכבש האחד ובפסוק הסמוך או לאיל לא כתיב איל האחד, ולכן דריש דהאי לכבש האחד נסמך אדלעיל על העולה או לזבח, ומרמז שגם עולה כזו שלא באה רק כבש אחד ג"כ טעונה נסכים, ואיזו היא עולה שלא באה רק כבש אחד זו עולת יולדת, ושוב מה שאמר או לזבח לכבש האחד בא ג"כ לרמז אחד עשר שבמעשר דטעון נסכים כדתנן בבכורות ס' א' קרא לתשיעי עשירי ולעשירי תשיעי ולי"א עשירי שלשתן מקודשין, התשיעי נאכל במומו והאחד עשר קרב שלמים וטעון נסכים, ועליו ירומז ג"כ בלשון האחד על שם שלא מצינו בכל התורה שיהיה טפל חמור מן העיקר לבד מדבר זה, כי מעשר גופיה לא בעי נסכים והאי דאתי מכחו טעון נסכים. 
@22טו) 
@11מ"ש לאיל למה לי, כתב בס' התוה"מ שהכונה למה כתיב לאיל בקמץ תחת הלמ"ד שמורה האיל הידוע, ועיין בפירש"י, ואמר שבא לרבות אילו של אהרן ביוהכ"פ דצריך נסכים, ולא נפקא ליה מן במועדיכם, דהו"א רק של צבור טעון נסכים ולא קרבן יחיד, ולא דמי לעולת יולדת שהיא ג"כ קרבן יחיד וצריך נסכים כמש"כ בפסוק הקודם, יען כי י"ל דהו"א דרק דבר שלא קבוע לו זמן צריך נסכים משא"כ דבר שקבוע לו זמן. 
@22טז) 
@11כבש בן שנה בתוך שנתו קרוי כבש, ואיל משעברו י"ג חדשים שנכנס חודש שלם בתוך שנה שניה קרוי איל עד עולם, ובתוך חודש ראשון של שנה שניה נקרא פלגס, שהוראתו בלשון יוני נער היוצא מימי הילדות ולא בא עדיין לימי הבחרות, ונשתמשו במלה זאת לכאן מפני שיש לו הוראה כעין זו בעברית, פלג גס, כלומר, חצי שיעור גדלות, ור"ל לענין נסכים רביי' קרא, כמו דקיי"ל בעלמא או רבוייא הוא, אבל לענין לצאת בו חובת זבח איל או כבש אינו יוצא, משום דפלגס בריה בפני עצמו הוא. 
@22יז) 
@11כי מ"ש שנית לפלא נדר מיותר, אחרי שכבר אמר ועשיתם אשה לפלא נדר והו"ל לכתוב והקריב על בן הבקר, רק שכפל זאת בבן בקר ללמד על הכלל כאלו נכפל גם בבן צאן, וכל דבר הנכפל בא לדייק שרק נדר לא שעירי רגלים שאין באים בנדר. 
@22יח) 
@11עיין מש"כ לעיל בפסוק ג' אות ח' וצרף לכאן. 
@22יט) 
@11כמש"כ באות הקודם. 
@22כ) 
@11כונת השאלה מה ת"ל הוא משום דכבר נאמר בפסוק ט' והקריב על בן הבקר מנחה סולת וגו', ופירש"י ת"ל לשור האחד, דבין גדול ובין קטן נסכיו שוים, עכ"ל. ונראה דמכוין למ"ש בב"ק ס"ה ב' אפילו שור בן יומו קרוי שור, וא"כ כיון דכתיב לשור האחד מבואר דאפילו קטן [היינו עגל] שוין נסכיו לגדול [היינו פר]. 
@22כא) 
@11למדנו דכיון שהוא איל הוי שיעור אחד בכל שנות גדוליו בין שהוא זקן בין שהוא בן י"ג חודש. 
@22כב) 
@11ר"ל יכול כמו שחילוק נסכים בין איל לכבש הוא מפני דכבש נקרא בן שנה ואיל נקרא בן שתי שנים, כך יהיה חילוק בין כבשה שהיא בת שנתה לרחלה שהיא יותר משנה ת"ל או לשה בכבשים כולל זכר ונקבה גדול וקטן, ובא ללמד שאין חילוק בנקבות שבצאן לענין נסכים. 
@22כג) 
@11ולשון זה קאי על שה דקדים וכמו שכתוב או לשה בעזים, ושה בעזים כולל כל מין, עז וגדי ותיש, וכמש"כ (פ' ויצא) הסר משם כל שה נקוד וטלוא בעזים, ולמדנו שאין חילוק בנסכיהם. ובירושלמי שקלים פ"ה ה"ג הובאה דרשה זו, ומסיים ת"ל או בעזים, הקיש קטן שבעזים לגדול שבתיישים, מה זה [נסכיו] בג' לוגין אף זה בג' לוגין, והבאור מבואר ע"פ מה שכתבנו. 
@22כד) 
@11הרבותא שלא ירבה הוא אע"פ דקיי"ל שמותר להתנדב נסכים בפני עצמן, כפי שיתבאר בסמוך, והו"א דכשמוסיף בשיעורם לקרבנות לא גרע מהבאה בפ"ע, קמ"ל. 
@22כה) 
@11החידוש בזה שאין העובדי כוכבים מביאין נסכים הוא משום דקיי"ל דגם העובדי כוכבים מביאין קרבנות כמבואר לפנינו בפ' אמור בפסוק איש איש מבית ישראל (כ"ב י"ח), וקיי"ל בישראל דמנדבים נסכים בפני עצמן כמבואר בדרשה הסמוכה, והו"א דגם העובדי כוכבים מביאין קרבן נסכים בפ"ע, קמ"ל. ואמנם יש לדון בזה לפי מה דקיי"ל בפ' אמור שם דעובדי כוכבים מביאים רק עולות ולא קרבן אחר א"כ ממילא גם קרבן נסכים בפ"ע אין מביאים, וי"ל ע"פ המבואר במנחות ע"ג ב' דכל קרבן שמביאים עובדי כוכבים מקריבין אותו עולה [מטעם שעובד כוכבים כונתו שיהיה כולו כליל לה'] הו"א דגם קרבן נסכים שמביא עובד כוכבים מקריבין אותו עולה היינו כולו כליל, קמ"ל. ומ"ש ת"ל ככה כונתו למ"ש בעלמא כל מקום שנאמר ככה בקדשים הוא לעכובא, וכאן קאי העכוב על חיוב נסכים לעולה, ר"ל שאין להקריב עולה בלא נסכים, ולפי"ז אחרי דעובד כוכבים צריך להביא עולה כדין, א"כ צריך להביא לה נסכים. 
@22כו) 
@11ר"ל יין לבד בלא קרבן להקטירם על האש, ואינו מבואר איפה מרומז דרשה זו במלת האזרח, ונראה דנקט רק רישא דקרא, אבל באמת הלימוד הוא מלשון כל הפסוק אשר האריכות שבו מיותר לכאורה, ולכן דריש שכל אזרח יכול להתנדב את אלה, ר"ל נסכים, להקריב אשה ואפילו זה שאינו מקריב קרבן. 
@22כז) 
@11וכל מקום שנאמר בקדשים ככה הוי עכובא. 
@22כח) 
@11ואף שגם עולת בהמה כולה כליל, אך הן עורה לכהנים. והנה באור דרשה זו ושבפסוק הבא [ככם כגר] כך הוא, כי ידוע שבשלשה דברים נכנסו אבותינו לברית עם הקב"ה, במילה וטבילה והרצאת דמים [ר"ל בזריקת דם קרבנות על המזבח], כי מילה היתה במצרים שנאמר וכל ערל לא יאכל בו [בפסח] ומל אותם משה, שמקודם בטלו כולם מילה במצרים [חוץ משבט לוי ועליהם נאמר ובריתך ינצורו] כנודע באגדות, וטבילה היתה במדבר קודם מתן תורה שנאמר וקדשתם היום ומחר וכבסו שמלותם, וקרבן - שנאמר (ס"פ משפטים) וישלח את נערי בני ישראל ויעלו עולות, וע"י כל ישראל הקריבו, ובאו פסוקים אלה להורות לנו דכל דינים אלו נוהגים לדורות לענין כשירצה עובד כוכבים להכנס לברית [במקומות שהותר ע"פ המלכות] ולהסתופף תחת השכינה צריך מילה וטבילה והרצאת קרבן, ומסמיך זה על הלשון שבפסוק הבא ככם כגר, מה אתם במילה וטבילה והרצאת קרבן אף הגר לדורות במילה וטבילה והרצאת קרבן, ומהו קרבן הגר, עולת בהמה או שתי תורים או שני בני יונה ושניהם עולה, ובזה"ז שאין קרבן צריך מילה וטבילה, וכשיבנה ביהמ"ק יביא קרבן. 
@22כט) 
@11באור הענין, כי באיסור ממזר כתיב (פ' תצא) לא יבא בקהל, ולפי"ז אם קהל גרים איקרי קהל אסור גם לגר לישא ממזרת ואם לא איקרי קהל מותר, ולכן מבואר בגמרא דר' יהודה ס"ל דאסור בממזרת מדכתיב הקהל חקה אחת לכם ולגר הגר, ומשמע ליה דהקהל קאי על ולגר הגר, ומבואר דגם קיבוץ גרים אקרי קהל, אבל ר' יוסי ס"ל דהקהל קאי רק על ישראל, משום דחקה אחת הפסיק הענין, ונראה באור דבריו, דאי ס"ד דגם קהל גרים איקרי קהל הו"ל למכתב חקה אחת לכם הקהל והגר, ומדכתיב להיפך ש"מ דרק קהל ישראל איקרי קהל. והנה קיי"ל כר' יוסי ולכן קבענו בפנים כדעתו, וכתבו הפוסקים דרק מצד ממזרת אין איסור, אבל מ"מ אסור להרבות ממזרים, משום דבניו הם ממזרים, ויתבאר לפנינו אי"ה זה לפנינו בפ' תצא. 
@22ל) 
@11כבר בארנו ענין דרשה זו לעיל בפסוק הקודם אות כ"ח, יעו"ש. 
@22לא) 
@11ומשפט בעינן שלשה כמבואר בפ' משפטים. וע"ע מש"כ בענין דרשה זו ריש פ' דברים בפסוק ושפטתם צדק בין איש ובין גרו. 
@22לב) 
@11ר"ל בא"י, דאלו בחו"ל אין חיוב כלל בחלה, רק משום שלא ישתכח תורת חלה, כמבואר בבכורות כ"ז ב', ופירש"י וז"ל, והכי פירושו, כיון דשינה הכתוב ביאה זו לכתוב בה בבואכם ולא כתב כי תבאו יכול משנכנסו לה שנים שלשה מרגלים ת"ל וכו', עכ"ל. ולדעתי פירושו זה קשה מדרשה שבסמוך בספרי, בבואכם אל הארץ, ר' ישמעאל אומר, שינה הכתוב ביאה זו מכל ביאות שבתורה, שבכולם נאמר והיה כי תבאו והיה כי יביאך וכאן נאמר בבואכם ללמדך שכיון שנכנסו לארץ מיד נתחייבו בחלה, ע"כ, ר"ל אף קודם שכבשו וחלקו את הארץ לשבטים, הרי מבואר דשינוי לשון זה בא להורות ענין אחר, והיינו תכיפת הכניסה, אבל הביאה - ביאת כולם, ואיך שימש רש"י להורות ענין אחר משינוי לשון זה. ורש"י עצמו כאן הביא דרשה זו דר"י. 
@11אבל לולא דברי רש"י הו"א דהפירוש כך הוא, בשנדקדק לבאר הלשון אי בבואכם יכול משנכנסו לה שנים שלשה מרגלים וכו', מאי קשה ליה הלשון בבואכם, ואי משום שינוי הלשון שבעלמא נאמר והיה כי תביאו וכו', לא הו"ל לפי"ז לומר אי בבואכם שאין לו ביאור כלל לפי"ז. 
@11ולכן נראה דנסמך ונמשך בדרשה זו על הדרשה דר' ישמעאל מספרי הנ"ל שאמר שינה הכתוב ביאה זו וכו' ללמדך שכיון שנכנסו לארץ מיד נתחייבו בחלה, אף בלא כיבוש וחלוקה, דמבואר לפי"ז שהלשון בבואכם מורה על ביאה קלה ושטחית ולא ביאה יסודית וחשובה, וכמו כבואכם העיר כן תמצאון אותו (ש"א ט') שפירושו מיד כשתכנסו לעיר, ומכיון שכן הלא אפשר גם לומר שא"צ גם ביאת כל ישראל אלא כל ביאה שהוא אף שנים שלשה מרגלים, ת"ל בבואכם, ר"ל מכנוי הלשון בבואכם דהוי כמו דכתיב בביאה שלכם דמורה על ביאת כולכם, וזה דהלשון בבואכם מורה על ביאה קלה ושטחית כמבואר הוא לענין קדמות הכיבוש והחלוקה, כמש"כ. וע' בתוס' נדה מ"ז א' ד"ה לא גרסינן, ולפי מש"כ הכל מבואר, יעו"ש ודו"ק. 
@11ומה שאמר וכי אסקינהו עזרא לאו כולהו סליק, ר"ל אפילו בימי עזרא שאז העלה רבים מבבל לא"י, אפ"ה לא נתחייבו בחלה, משום דעכ"פ לא העלה כולם, דרובם נשארו בבבל כדכתיב (עזרא ב' ס"ד) כל הקהל כאחד ארבע רבוא אלפים וגו', יעו"ש. ועיין מש"כ בפסוק הסמוך בדרשה תרימו תרומה לה' בענין צירוף דרשה זו לדין תרומה בזה"ז. 
@22לג) 
@11ר"ל אף קודם שכבשו וחלקו את הארץ לשבטים, וע' מש"כ באות הקודם. 
@22לד) 
@11דס"ל דהמלה שמה מיותרת, ודריש שבאה למעט שאין אתם חייבים בחו"ל אע"פ שאתם אוכלים מלחם הארץ, ומטעם זה חייבין בפירות חו"ל שנכנסו לארץ. ואמנם נראה פשוט דעיסה שנתחייבת בחלה בא"י והיינו שנלושה במים והוציאוה לחו"ל, חייבת בחלה, דכיון דכבר נתחייבה בא"י שוב לא פקע החיוב ממנה. 
@22לה) 
@11מעיסה וחליטה שניהם הם ענין גיבול ברותחין, רק מעיסה נקרא שנותן קמח בתוך מים רותחין וחליטה נקרא שנותן מים רותחין ע"ג קמח, ורק מכיון דקודם לישתן מבושלין ברותחין לאו לחם נינהו, דאין דרך לחם בכך, ועיין בירושלמי קלה פ"א ה"ד, ולהלכה קיי"ל דבין מעיסה ובין חליטה אם נאפות בתנור חייבות בחלה, ואם במרחשת או במחבת ובכל דבר שהאור עוברת תחתיו פטורות מן החלה. 
@22לו) 
@11והתם אין יוצאין אלא בדבר שבא לידי חימוץ, ואין דבר הבא לידי חימוץ אלא אלו חמשת המינין, וע' בירושלמי ריש חלה יליף מתחילה ענין זה מדרשה אחרת ולבסוף מסיק ליליף מדרשה זאת שלפנינו. 
@22לז) 
@11וגם תבואה שלא הביאה שליש באה לידי חימוץ ולכן חייבת בחלה, והרבותא בזה, דאע"פ דתבואה כזו פטורה ממעשר, בכ"ז חייבת בחלה, וטעם הדבר משום דבמעשר כתיב (פ' ראה) עשר תעשר את כל תבואת זרעך, ובעינן תבואה כזו שזורעין אותה וצומחת, אבל תבואה שלא הביאה שליש אינה צומחת, משא"כ חיוב חלה תלוי בתבואה הבאה לידי חימוץ כמבואר, ומכיון שגם תבואה כזו באה לידי חימוץ ממילא חייבת גם היא. 
@22לח) 
@11הנה עיסת עובד כוכבים פטורה מן החלה, כפי שיתבאר בפסוק הסמוך, ואם מתחלת עשייתה עד האפייה יצאה מרשות ישראל לרשות עובד כוכבים או להיפך, כגון שמכרה או נתנה במתנה זל"ז אזלינן בתר שעת הגלגול, והיינו שאם נתן העובד כוכבים עיסתו במתנה לישראל עד שלא גלגלה וגלגלה הישראל חייבת, ואם לאחר שגלגלה נתנה לו פטורה, ועיין בסמוך. 
@22לט) 
@11ר"ל אע"פ שעיקר שעת הפרשת חלה הוא לאחר גמר לישה כמבואר בפסוק הסמוך, ויליף כן מלשון לחם שיונח על האפוי כמו לחם לאכול. 
@22מ) 
@11כי מ"ש תרימו תרומה כאן הוא לשון מיותר, דדי היה הלשון חלה תרימו תרומה דבפ' הסמוך, ולכן מפרש דמ"ש תרימו תרומה כולל כל התרומות, והכונה היא כאומר, כשתאכלו מלחם הארץ תרימו תחילה תרומה גדולה קודם הפרשת החלה, ואע"פ דענין תרומה כתיב בפרשה מיוחדת (ס"פ קרח), אך הכא קמ"ל דאע"פ דמצות תרומה להפריש מן התבואה בכ"ז אם לא הפריש עד שנעשה עיסה לא פקע חיוב תרומה, אלא יפריש תחילה תרומה גדולה ואח"כ חלה, והוי הפירוש תרימו תרומה מקודם ואח"כ חלה תרימו. - 
@11ודע שכתב הרמב"ם בפ"א הלכה כ"ו מתרומות וז"ל, התרומה בזה"ז אינה מן התורה אלא מדבריהם, שאין לך תרומה של תורה אלא בא"י בלבד ובזמן שכל ישראל שם, שנאמר כי תבאו ביאת כולכם, עכ"ל. וכתב הראב"ד על זה וז"ל, לא כיון יפה להלכה וכו', ואם איתא להא מילתא [דבעינן ביאת כולכם] בחלה הוא דאיתא, עכ"ל. ובאור כונתו דהלשון בבואכם דדרשינן מיניה ביאת כולכם כתיב רק בחלה, אבל בתרומה לא כתיב כלל לשון ביאה, והכ"מ טרח לתרץ דילפינן תרומה מחלה, דחלה נמי תרומה היא, אבל אין זה מספיק, דעכ"פ לשון הרמב"ם שכתב כי תבאו וכו' אינו מבורר, דהלא בתרומה לא כתיב כלל לשון זה, ואין דרך הרמב"ם לכתוב לשון,,שנאמר" ע"פ היקש דמיוני כמש"כ הכ"מ, וכמה ראשונים ואחרונים טרחו בישוב זה. 
@11אבל ע"פ הדרשה שלפנינו דברי הרמב"ם מאירים כשמש, אחרי דהלשון תרימו תרומה לה' דכתיב כאן קאי על תרומה ממש ולא על חלה, א"כ גם בענין תרומה כתיב הלשון כי תבאו, שכן כתוב בפרשה זו בפסוק י"ח בבואכם וגו'. וע"ע מש"כ בענין זה בפ' נצבים בפסוק אשר ירשו אבותיך וירשתה (ל' ה'). 
@22מא) 
@11בזמן שהעיסה מעורבת מקמח ומורסן שעושין אותה למען אכילת הכלבים או שאר החיות ושלא יאכל ממנו שום אדם אז נחשבת פסולה מאכילת אדם, ורק אם אין בה מורסן הרבה אוכלין אותה גם הרועים. 
@22מב) 
@11ר"ל כשיעור עיסה שאתם רגילים לעשות לכם במדבר. 
@22מג) 
@11באור הענין, כי כפי המבואר ביחזקאל מ"ה מחזיק מדת האיפה שלש סאין, דכתיב האיפה והבת תוכן אחד יהיה, וכתיב מעשר הבת מן הכור, והכור הוא שלשים סאין, והוי מעשר דידיה [או של איפה] ג' סאין, והסאה מחזיק ששה קבין והקב ד' לוגין והלוג ששה בצים, ולפי"ז הוי באיפה י"ח קבין או ע"ב לוגין או תל"ב ביצים, ונמצא בעשירית האיפה מ"ג ביצים ושני עשיריות ביצה דהיינו חומש אחד, וא"כ היה מחזיק מדת העומר שהוא עשירית האיפה מ"ג ביצים וחומש ביצה, והלוג נקרא רובע מפני שהוא רובע הקב כמבואר, וזהו שאמרו בגמרא מכאן אמרו ז' רביעים קמח ועוד חייב בחלה שהוא שיעור עיסת מדבר. 
@11וכשבאו ישראל לירושלים הוסיפו על המדות שתות, ונמצא ו' לוגין - ה', ולוג - חמשה ביצים, שכל ששה נעשו חמשה, וביצה וחומש ביצה נעשו ביצה אחת, ונמצא העומר שהיה במדבר שבעה לוגים וביצה וחומש ביצה נעשו בירושלים ששה לוגין, ושוב כשבאו לצפורי והוסיפו שתות על המדות של ירושלים נעשו הששה לוגין - חמשה, והיינו חמשת רביעים קמח, ולכן קי"ל (חלה פ"ב מ"ו) חמשת רביעים קמח, דהיינו ה' לוגין, שהלוג נקרא רובע כמש"כ לעיל, חייבים בחלה. 
@11ובס' פחד יצחק ערך חלה כתב, ששיעור זה עולה חמשה פונטי"ן של י"ב אונצין, יעוי"ש. והנה אחרי כי כנודע ערך פונ"ט של י"ב אונצי"ן מחזיק פ"ד זאלאטניקען במשקל מדינת רוסיא, וידוע כי פונט המסחרי במדינותינו רוסיא מחזיק צ"ו זאלאטניקען, יוצא מזה, כי שיעור בצק חלה בפונט המסחרי במדינות רוסיא מחזיק ארבע פונטין עם י"ב לאטי"ם, דו"ק ותשכח, ולפי ערך זה ביתר המדינות, ולא ראיתי בכל ספרי הפוסקים באור שיעור חלה בצמצום, והעולם נוהגין ג' פונטי"ן, וצ"ע למה. - 
@11ודע שבתשובת הרא"ש כלל ב' כתב ששאל להרשב"א מנין לו דעשירית האיפה מקמח חייב בחלה ואימא עשירית האיפה חטים כמו העומר של המן שהיה קודם טחינה, עי"ש ובתשובת הרשב"א סי' שפ"ח וסי' תמ"ד מה שכתב בזה. 
@11ולי נראה דמטעם זה קי"ל במס' חלה פ"ב מ"ו דגם הסובין מצטרפין לשיעור חלה, דבאופן כזה, ר"ל הקמח עם הסובין, דמי לעומר, דהיינו לחטים, ואף שאמרו בזה עוד טעם מפני שדרכו של עני לאכול פתו בסובין, י"ל דעיקרו של דבר נסמך על מדת העומר, כמבואר. 
@11והנה איתא בגמ' כאן, מכאן אמרו [ר"ל מדהגבילה התורה שיעור כזה לכל איש במדבר וקצבה שיעור כזה] האוכל כמדה זו ה"ז בריא ומבורך, יתר על כן רעבתן, פחות מכאן מקולקל במעיו, ופירש"י הרי זה בריא שאוכל כל צרכו, ומבורך שאינו אוכל יותר מדאי, וכתיב (משלי י"ג) ובטן רשעים תחסר, עכ"ל. ועל מ"ש יתר מכאן רעבתן לא פירש כלום, וקשה בעיני לפרש כפשוטו, שהרי מצינו בכמה חכמים וצדיקים שהיו אוכלים הרבה יותר משיעור כזה, כמו רב הונא אכל תליסר ריפתא בני תלתא תלתא בקבא [ברכות מ"ב א'] וכן ר' יוחנן [שם מ"ד א'], וכן אמרו [פסחים פ"ט ב'] מאה פפי ולא חדא רבינא, יעוי"ש, וכהנה מאמרים שונים בתלמוד ומדרשים, וגם מצינו שאברהם אבינו הכין לשלש אורחיו שלש סאין קמח. 
@11ומה שנראה לי בזה, דמ"ש יתר על כן רעבתן היינו מי שכבר שבע בשיעור זה רק שכוסף לאכילה מרובה למלא תאוות יצרו, אבל מי שצריך לשיעור גדול כדו למלא דרישת הגוף ובלא"ה הוא רעב בודאי לא שייך עליו התואר רעבתן, ואברהם אבינו מחיבתו היתירה למצות הכנסת אורחים הכין להם הרבה כי אולי צריכים לשיעור מרובה. 
@22מד) 
@11ר"ל לדברי חכמים דר' מאיר דס"ל דמעש"ש ממון בעלים הוא חייבת בחלה דנקרא עריסותיכם, ועי' בכ"מ פ"ו ה"ד ממעש"ש. 
@22מה) 
@11ועיין מש"כ בפסוק הקודם בדרשה מלחם הארץ. והנה אע"פ דכבר דרשינן מן עריסותיכם דרשות אחרות, מפרש בגמ' דזה אפשר ללמוד מן עריסותיכם שבפסוק הסמוך. 
@22מו) 
@11ר"ל עיסת השותפין, והרבותא בזה דלא נימא דהוי כמו שתי עיסות שאין בכל אחת כשיעור שפטורין, וה"נ יצוייר בעיסה אחת של שותפין, ויש בה רק כשיעור חלה, קמ"ל דמשום דמצות חלה היא חובת העיסה ולא חובת גברא, כמו דקי"ל האוכל טבלים חייב מיתה, אין נ"מ בין של יחיד בין של שותפין, ועיין בסוגיא כאן. 
@22מז) 
@11ר"ל משנתערב הקמח במים, ודרשו ראשית עריסותיכם בעוד שהעיסה עדיין בראשית פעולתה, דהיינו מיד בנתינת המים, אז חלה תרימו, וצריך שלא ישאר שם בעריבה קמח שלא נתערב במים שיעור עומר [כמש"כ ריש פסוק זה], מפני שאז אין החלה פוטרת מה שיתערב אח"כ אלא א"כ התנה, ולכן אלה שמפרישין חלה מיד בנתינת המים ותערובות הקמח במים ויש לחוש שיתערב אח"כ שיעור חלה בשעת עריכה, טוב להתנות מתחלה שתחול החלה אף על הקמח שתתערב אח"כ. - 
@11אך הנה בכלל הענין יש לדון, שהרי בדרשה שבסמוך מבואר שחיוב חלה מתחיל אחר גמר לישה, [עיין בסמוך בדרשה כתרומת גורן], ולכאורה סותרות הדרשות והדינים בעיקר ענין זה, אבל יתבאר הדבר עפ"י מ"ש בירושלמי פסחים פ"ג ה"ג בזה"ל, א"ר יוסי בר בון, בדין היה בעיסה טהורה שלא יפרישו חלתה אלא בסוף, אלא תקנה תקנו בה שיפרישו תחלה שלא תטמא העיסה, ע"כ, והבאור הוא, כי בזמן הגמ' שהיו עושין עיסתן בטהרה חששו שמא תטמאה העיסה ויצטרכו להפריש חלה טמאה ולא תהיה ראויה לכהן, ולכן תקנו שמיד בנתינת המים יפרישו חלה, אע"פ שמעיקר הדין ראוי להפריש לאחר גמר לישה, וסמכו תקנה זו על לשון פסוק זה כמו שדרשו ראשית עריסותיכם כמש"כ, ויוצא מזה דבזה"ז שאין עושין עיסה בטהרה, וכל העיסות נחשבות כטמאות, טוב להמתין לפרוש חלה עד אחר גמר הלישה שאז הוי מעיקר הדין, ועיין בפסוק הקודם שאם לא הפריש מן העיסה יפרוש מן האפוי. - 
@11ועיין באו"ח סי' תנ"ז ס"א טעם לדבר שנהגו להפריש חלה ממצה אפויה ולא מן העיסה, כדי שלא תשהא במשך הפרשת חלה משום חשש חימוץ, והב"ח בשם הרא"ש חולק וס"ל דיותר טוב להפריש מן העיסה. ובאמת הוא חידוש לחוש חשש שלא מצינו מקורו ולעבור על עיקר מצוה שבתורה להפריש מן העיסה, וצ"ע. 
@22מח) 
@11ואינך כולהו דחשיב בזה לא צריך קרא, דהלא תרומה הם. 
@11ודע דמהאי טעמא דחלה נקראת תרומה קי"ל כמה דינין דשוין זל"ז, כמו הא דחייבין על שניהם מיתה וחומש [אם אכלן זר במזיד חייב מיתה ביד"ש ובשוגג משלם קרן וחומש], ועיקר דין זה בתרומה כתיב (פ' אמור) וחלה איקרי תרומה, וטעונין רחיצת ידים לנגיעה והערב שמש לטמא שטבל, וגם זה עיקרו כתיב בתרומה שם, וכנגד זה איתקש תרומה לחלה שאם אמר כל עיסתו חלה לא אמר כלום, כמבואר בפסוק הסמוך, כך אם אמר כל גרני תרומה לא אמר כלום, ועוד בענינים שונים הוקשו זה לזה, ועיין בדרשות הסמוכות ובפ' קרח. 
@22מט) 
@11וכמו כן חייבת עיסת תרומה בחלה כבריש פסוק הסמוך, וקי"ל דהעושה עיסה מן הטבל בין שהקדים חלה לתרומה בין שהקדים תרומה לחלה מה שעשה עשוי. 
@22נ) 
@11ר"ל משיכול ליטול ממנה חתיכות חתיכות, והיינו לאחר שנילושה. 
@22נא) 
@11בתרומת גורן כתיב עשר תעשר את כל תבואת זרעך ואכלת, ודרשינן שאינו חייב לעשר אלא דבר שנגמר לאכילה, וכן דרשינן כיוצא בזה בפ' קרח בפסוק כדגן מן הגורן וכמלאה מן היקב והוא הדין הכא. ועיין מש"כ בכלל דין זה לעיל בדרשה ראשית עריסותיכם מכיון שהיא נותנת את המים וכו', יעוי"ש. 
@22נב) 
@11עיין מש"כ בענין זה בדרשה שבסמוך תתנו לה' תרומה. 
@22נג) 
@11עיין מש"כ בפסוק הקודם בדרשה חלה תרימו תרומה. 
@22נד) 
@11כבר ידוע טעם דרשות כאלו בכל הש"ס דמ"ם מורה על מקצת או פרט מאותו הדבר, וכמו בריש פ' ויקרא מן הבהמה ולא כל הבהמה, והרבה כהנה. והר"ש והרע"ב פ"א מ"ט דחלה כתבו בטעם דין זה משום דכתיב ראשית שיהיו שיניה ניכרים, ואם אין שיריים אין ראשית, ואחריהם נמשכו הרבה מפרשים ופוסקים, ולא ידעתי מה סאני להו דרשת הירושלמי אשר היא דרשה מקובלת כמה וכמה פעמים גם בבבלי, כמש"כ, ובפרט כי לפי המתבאר בסוגיא דחולין קל"ו ב' לא קיימא הך דרשה שיהיו שיריה ניכרין, ולכן מבואר שם דבראשית הגז אע"פ דכתיב גביה ראשית בכ"ז אם אמר כל גזיותי ראשית הגז דבריו קיימין, וצ"ע. 
@11ובזה קשה על הרדב"ז בפי' הרמב"ם פ"י ה"ח מביכורים במה שפסק הרמב"ם באומר כל גזיותי ראשית הגז דבריו קיימין, והקשה הרדב"ז, דהא כתיב גביה ראשית ובעינן שיהיו שיריה נכרין כמו גבי חלה ותרומה, עכ"ל. וניכרים הדברים שנגרר אחר פי' הר"ש שהבאנו דבחלה הטעם דבעינן שיהיו שיריה ניכרין, אבל לפי שהבאנו הדרשה מירושלמי כאן דבחלה היינו טעמא משום דכתיב מראשית ודרשינן ולא כל ראשית, א"כ ממילא בראשית הגז דלא כתיב מראשית [רק ראשית], לכן בעושה כל גזותיו ראשית הגז דבריו קיימין ולא קיי"ל הדרשה שיריה ניכרין, וע"ע בתוס' חולין שם, ודו"ק. 
@22נה) 
@11ומסיק בגמרא דבעינן שיכתוב קודש לה' כמו במעשר שני (ס"פ בחקתי) וכל מעשר הארץ קודש לה', ולכן אסור לקדש בו את האשה, אבל היכי דכתיב לה' לחוד כמו הכא או קודש לחוד כמו בשביעית (פ' בהר) קודש תהיה לכם, מקודשת, משום דמשמע דאע"פ שקודש היא בכ"ז מסורה היא לכם, וע"ע בסוגיא. 
@22נו) 
@11דבעה"ב שאופה לעצמו עיסתו מועטה ובשיעור פחות מאחד מכ"ד אין שיעור נתינה, אבל העושה למכור בשוק עיסתו מרובה, לכן גם באחד ממ"ח יש כדי נתינה. 
@22נז) 
@11הוספנו התיבות שבמוסגר, יען כי מסוף הדברים לפי שהאיש וכו' נראים כי חסרים המה, וגם כן הוא הלשון במשנה ז' פ"ב דחלה. והמפרשים שם כתבו באור הענין דאשמעינן דגם האשה שעושה למכור בשוק אע"פ שעיסתה קטנה ג"כ שיעורה אחד ממ"ח [שדרך האשה ללוש עיסה קטנה], וכתבו הטעם משום דלא פלוג רבנן בפת העשוי למכור. והנה טעם זה חסר באור, דלמה לא פלוג, אחרי דבעיסה קטנה אין שיעור נתינה באחד ממ"ח ואנן שיעור נתינה בעינן, אבל לפי המפורש כאן בספרי מבואר היטב טעם הדבר כדמפרש שהאשה עינה רעה, ולכן תפריש אחד ממ"ח, אע"פ שאין בה כדי נתינה, והוא משום דנוח ליה להכהן לקבל פחות בעין יפה מאשר לקבל הרבה בצרות עין, וכמש"כ אל תלחם לחם רע עין (משלי כ"ג ו'). וע"ע לקמן ס"פ קרח בפסוק ונתתם ממנו וגו' (י"ח כ"ח). 
@11ודע כי בענין זה אם השיעור המפורש כאן הוא מדאורייתא או מדרבנן אין הדבר ברור ומוחלט, יען כי מצינו בענין זה דרשות סותרות, דכאן דריש מפורש מלשון תתנו עד שיהיה בה כדי נתינה, ולעיל בפסוק הקודם דריש כתרומת גורן, מה תרומה אחת מאלף אף חלה אחת מאלף, הרי דאין שיעור לחלה כמו לתרומה דקי"ל חטה אחת פוטרת כל הכרי, וכבר עמד על זה הרא"מ בפי' לרש"י, וכתב דעיקר כדרשה הקודמת, ודרשה שלפנינו הוי אסמכתא, יעוי"ש. 
@11אבל בשו"ת נב"י תנינא חלק יו"ד סי' ר"א חלק עליו וכתב דגם השיעור נתינת חלה המבואר כאן הוא מדאורייתא, ושתי מצות הן בהפרשת חלה, האחת היא התרת העיסה באכילה ולתכלית זה די בכל שהוא, והמצוה השנית היא הנתינה לכהן, ולתכלית זה צריך כדי נתינה, יעוי"ש, וכתב שלא הקדימו אדם בחדוש זה. 
@11והנה מה שכתב שלא קדמו אדם בזה - אין הדבר כן, שכבר עמד על זה הרמב"ן בסה"מ שורש י"ב, אבל מה שכתב דהשיעור כדי נתינה הוא מדאורייתא לא נראה לי, הן עיקר הכריחו ממה דכתיב בחלה הלשון נתינה, ולדעתי אין זה הכרח, שהרי גם בתרומה כתיב נתינה (פ' ראה) ראשית דגנך תתן לי, ודרשינן מפורש בירושלמי תרומות פ"ד סוף ה"ב ראשית אפי' כל שהוא, ור"ל אפי' כל שהוא נקרא ראשית. ויותר מזה הסברא מחייבת לפי דרשה זו דגם בחלה די בכל שהוא מדאורייתא, שכן גם בחלה כתיב ראשית עריסותיכם, וגם בכלל שוו דיני חלה לתרומה כמש"כ בפסוק הקודם, ובתרומה ודאי אין שיעור נתינה מדאורייתא, כמבואר. - 
@11ועיין בילקוט מביא דרשה מספרי זוטא תתנו לה' תרומה יכול ליוצאי מצרים נאמר, מניין אף לדורות, ת"ל לדורותיכם, ועיין מש"כ בדרשה זו בפרשה הקודמת בפסוק ותשא כל העדה את קולם. 
@22נח) 
@11באור הענין, כי אע"פ שפשטות הדברים איירי הפסוקים במי שאינו מקיים כל מצות התורה, אך לא ניחא לחז"ל לפרש כן, יען כי מלשון והיה אם מעיני העדה נעשתה משמע דאיירי בעבירה שנעשית ולא בעבירה שלא נעשית, וגם הלשון נעשתה משמע דאיירי בעשיית עבירה אחת, ואך לפי"ז קשה הלשון את כל המצות האלה, ולכן דרשו חז"ל דאיירי בעובר על מצוה אחת השקולה כנגד כל המצות, ועבירה כזו היא רק בעובד עבודת כוכבים וכמבואר בדרשה הבאה, ובגמ' איתא עוד דרשת רבי להכרח דאיירי בעובד עבודת כוכבים, מדכתיב אשר דבר ה' אל משה ובפ' הסמוך כתיב את כל אשר צוה ה' אליכם ביד משה, איזו היא מצוה שהיא בדבורו של הקב"ה וצוה ע"י משה הוי אומר זו עבודת כוכבים, דתנא דבר"י אנכי ולא יהיה לך מפי הגבורה שמענום, והעתקנו דרשת חכמים, ועוד דרשה הובא בגמ' לענין זה ונדחית, ולכן השמטנוה. 
@22נט) 
@11נסמך על הדרשה הקודמת דפסוקים אלו איירי בעובד עבודת כוכבים, ומדקרי ליה התורה שעובר בזה על כל המצות מבואר שקשה היא מכל העבירות, וטעם הדבר פשוט, מפני שהמודה בעבודת כוכבים כופר בכל התורה והנביאים, ובכל מה שנצטוו הנביאים מאדם הראשון עד סוף העולם, וזהו דכתיב כאן מן היום אשר צוה ה' והלאה לדורותיכם, והיינו שכופר מראשית ועד אחרית הימים, והוא יסוד כל המצות כולן. ובספרי ריש פ' ראה בפסוק אם לא תשמעו וסרתם ועבדתם וגו' הובאה עוד דרשה בענין זה, ועיין מש"כ שם בזה. - 
@11ועל יסוד דרשה זו כנראה אמרו חז"ל בכ"מ חמורה עבודת כוכבים שכל הכופר בה כמודה בכל התורה, עיין בחולין ה' א'. ולכאורה צ"ע דהא מבואר שם דמחלל שבת בפרהסיא הוי ככופר בכל התורה אע"פ שכופר בעבודה זרה, עי"ש ברש"י, וא"כ למה כלל רק עבודת כוכבים בדמיון זה. 
@11ונראה דהלשון שבגמ' הכופר בעבודה זרה כמודה בכל התורה, בלשון כבוד נאמר, ועיקר הכונה היא להיפך, המודה בעבודה זרה ככופר בכל התורה כולה, ומצינו לחז"ל שהיו מדברין בדרך כבוד בלשון היפוך בענינים כאלה, כמו במגילה ט"ו א' גבר מלכא עילאה ממלכא תתאה, ובגיטין מ"ו א' והאי דלא קטלינהו - משום קדושת השם, דהכונה מפני חלול השם, ובקדושין ל' ב' השוה הכתוב ברכת אב ואם לברכת המקום, שפירושו קללת או"א לקללת המקום, ובסוטה ל"ד ב' שעשה עצמו מך דהכונה על כחו של הקב"ה כביכול, ובב"מ ע"ה ב' שמשימים משה חכם ותורתו אמת, דהכונה להיפך בלשון סג"נ ובברכות ד' ב' מפני מה לא נאמר נו"ן באשרי מפני שיש בה מפלתן של שונאי ישראל, ובתענית ז' ב' חרב על שונאיהם של תלמידי חכמים, ובסנהדרין ס"ג א' נתחייבו שונאיהם של ישראל כליה, והכל נאמר בלשון סג"נ בדרך כבוד לישראל ולתלמידי חכמים, ולפי"ז אתיא הענין כאן כהוגן, וכ"מ בספרי. 
@22ס) 
@11ר"ל זירוז מיד, שיהא מהיר וזריז בדבר, וגם מורה על צווי לדורות, ועיין באות הסמוך. 
@22סא) 
@11נראה דאין הפי' דבכלל הפעל צו מורה על לדורות, שהרי מצינו פעמים אין מספר שזה הפעל מורה על פקודה לשעה, כמו ויצו יוסף לאשר על ביתו, ויצו פרעה לכל עמו, וכהנה עצמו מספר, אלא הפי' דפעל צו דכתיב בחקים ומשפטים מהקב"ה הם מצות לדורות. וטעם הדבר שמשונה צואת הקב"ה מצואת בו"ד הוא פשוט, מפני שבו"ד אין כחו לצוות לדורות כי איננו נצחי, וגם ברבות הימים ישתנו הדברים ואין כל צורך עוד בהצווי, או שיש לשנותו, משא"כ הקב"ה שהוא חי וקיים לעד, וגם כל דבר ודבר היוצא מפיו הוא דבר שיש לו קיום וחזוק עד עולמי עד. 
@11אך צ"ע לכאורה שמביא ראיה לסתור, שהרי בצו שביהושע שמביא בזה כתיב גביה וחזקהו ואמצהו. ובצו שבפרשה שלפנינו כתיב [אשר צוה ה'] והלאה לדורותיכם, משמע דאי לאו דכתיב הני תוספת דברים לא היה די בפעל צו לחוד להורות על זירוז ועל דורות, וא"כ איך יליף מכאן לכל מקום. 
@11ונראה הכונה דפעם אחת גילה הכתוב ענינו של פעל צו בדינים וחקות התורה ומורים כן על שאר מקומות, ודריש כאן בדרך גז"ש כמו כתיב הכא וכתיב התם מה התם זירוז ולדורות אף הכא זירוז ולדורות, ודו"ק. 
@22סב) 
@11הא דחשוד הוא על כל המצות הוא משום דכמו הכופר בעבודה זרה כמודה בכל התורה (חולין ה' א') כן להיפוך, ונסמך על המבואר בפסוק הקודם דפסוקים אלו בעובד עבודה זרה איירי. ונ"מ בזה לענין כמה דברים כמו לענין שחיטה ששחט עד העת ההיא, ולענין יין נסך ועוד. 
@22סג) 
@11נסמך על המבואר לפנינו (בפ' ויקרא ד' י"ג) דהלשון מעיני העדה קאי על סנהדרין שמהם נעלם דין שעשו הקהל על פיהם, יעוי"ש בארוכה, ומשול משל רבי הושעיא בזה, שבזמן שעיני העדה טהורים והגונים אז כל בני הדור טובים וכשרים, ואם עיני העדה אינם הגונים אז אין כל הדור מוחזק בכשרות וצריך בדיקה, ולכן לא אתא מיטרא, מפני שאין תפלתם נשמעת, והיא דרשה אגדית. 
@11ונראה דאין הפי' עיניה יפות יופי ממש ע"ד הכתוב בשה"ש עיניך יונים, אלא כמ"ש חז"ל עין יפה, והיינו טוב לב וטהר המדות וכמ"ש באבות עין יפה ולב טוב, ולפי"ז יתכונן המשל אל הנמשל שבזה, וגם נראה לפרש עפ"י פירוש זה מה שאמרו בתנחומא פ' אחרי, לטהור - זה דוד, שנאמר והוא אדמוני עם יפה עינים, ואינו מבואר איפה מרומז בלשון זה ענין טהרה, אבל לפי מש"כ דריש כן עפ"י באור הלשון יפה עינים שפירושו טוהר המדות, וכמש"כ. 
@22סד) 
@11עיין מש"כ בארוכה בפ' ויקרא (ד' י"ג) דענין פרשה זו איירי בטעות שטעו סנהדרין בהוראת דין כללי אחד ונכשלו כל ישראל ועשו מעשה עפ"י הוראה מוטעית זו, והלשון מעיני העדה קאי על ב"ד שהם עיני העדה, שמאירים עיניהם בהוראות ודינים, יעוי"ש בארוכה ובהסבר נמרץ מה שהכריח לחז"ל לפרש כן, ואמר בזה דבעינן שיהיו כולם ראויים להוראה. 
@11ומה שאמר או זקן שאינו ראוי לבנים, פירש"י וז"ל וקשיא לי מפני מה אינו ראוי להוראה, עכ"ל, ודבריו נפלאים, שהרי מפורש קי"ל בסנהדרין ל"ו ב' אין מושיבין בסנהדרין זקן וסריס ומי שאין לו בנים, וטעם פסול אלה מפני שאינם רחמנים, וגם הזקן אע"פ שהוליד בנערותו כבר שכח צער גידול בנים ואינו רחמני, ועי' במפרשי המשנה, וקרוב לודאי שיש איזו ט"ס בדבריו או שהיה לפניו איזו גירסא אחרת, יען כי הגירסא שלפנינו באמת קשה, דמאי הרכיב שני הפסולים כאחד, זקן שאינו ראוי לבנים, אחרי דשני הענינים הם פסולים כ"א לעצמו, זקן וגם מי שאינו ראוי לבנים, דהיינו סריס, ואפי' צעיר. ובאמת הרמב"ם בפי"ג ה"א משגגות גורס או זקן או שלא ראה בנים, והיא גירסא נכוחה. 
@22סה) 
@11ר"ל מביאים ב"ד פר, משום דלעולם אין ב"ד חייבים אלא אם עפ"י הוראתם בטעות עשו כהוראה זו רוב הקהל, ופסוק זה איירי בשגגת ב"ד וכמבואר בריש אות הקודם, ומפרש דלא בעינן דוקא רוב מנין אלא אפי' רוב שבטים אע"פ שבערך מנין הנפשות הם מיעוט. 
@22סו) 
@11וע"ע בסמוך פסוק כ"ו, ולפנינו בפ' ויקרא בפסוק ואם כל עדת ישראל ישגו נתבאר ענין זה ביותר. 
@22סז) 
@11כבר כתבנו ריש אות ס"ד דענין פרשה זו איירי בטעות שטעו ב"ד ועשו הקהל מעשה עפ"י הוראה מוטעית זו, והלשון מעיני העדה מוסב על הב"ד שהם עיני העדה, יעוי"ש. ואשמעינן בזה דאין ב"ד חייבים פר העלם דבר אלא א"כ עשו הקהל מעשה עפ"י הוראה זו, אבל לא אם רק הב"ד בעצמו עשה מעשה כהוראתו, ומשמע ליה כן מלשון נעשתה, דלשון זה משמע שתעשה לשגגה ע"י אחרים דהיינו הקהל ע"י הוראת הב"ד, ובסמוך פסוק כ"ו יליף רבא דין זה מלשון הפסוק ההוא כי לכל העם בשגגה, והיינו שיהיו כולם תלויים בשגגה הקהל וב"ד, והיינו שההוראה תלויה בב"ד ומעשה בקהל. 
@22סח) 
@11כונת הקושיא האי חטאת והאי עולה הוא משום דקי"ל חטאת קודמת לעולה, כדכתיב בפ' ויקרא והקריב את אשר לחטאת ראשונה, ומשנו במערבא דלכן כתיב כאן לחטת חסר אל"ף לרמז דמעלת חטאת זו חסרה ממעלת שאר חטאות שקודמין לעולה, ורבא משני משום דכתיב ומנחתו ונסכו כמשפט משמע כמשפט סדר מקראו כך סדר עבודתו, ופר כתיב ברישא. 
@22סט) 
@11דריש יתור הלשון והם הביאו את קרבנם וגו', דדי היה לכתוב ונסלח להם, ולכן דריש דמשום דבעי להקיש שעירי עבודת כוכבים דמשתעי קרא בהו לפר העלם דבר להקטרת אימורים כדכתיב קרבנם אשה לה' היינו אימוריהם, ואקיש חטאתם לשגגה, ודריש חטאתם אלו שעירי עבודת כוכבים משום דעלייהו קאי, שגגתם זה פר העלם דבר דכתיב ביה (ויקרא ד') ואם כל עדת ישראל ישגו, אמרה תורה חטאת דעבודת כוכבים זו הרי היא כשאר שגגתם דשאר עבירות לענין אישים. 
@22ע) 
@11שאפי' אם רק שבט אחד חטא בהוראת ב"ד אך במנין הנפשות הוא רוב הקהל הוא גורר אחריו את שאר השבטים שיביאו גם הם פר אע"פ שלא חטאו משום דס"ל דגם שבט אחד איקרי קהל, ולכן כמו שברוב השבטים אע"פ שהן מיעוט הקהל חייבים כל הקהל, כמש"כ לעיל פסוק כ"ד, כך במיעוט השבטים ואפי' שבט אחד אם הוא רוב הקהל חייבים כל הקהל, ומבואר ענין זה ביותר לפנינו בפ' ויקרא בפסוק ואם כל עדת ישראל ישגו (ד' י"ג). 
@11וטעם הראיה מכאן משום דמפסוק זה מבואר דלעולם צריך סליחה לכל הקהל אע"פ שלא כולם חטאו, אמנם אחרי שאין סברא לומר דכל הקהל יגררו אחרי איש אחד, לכן הגבילו דבעינן רוב, והוא או רוב הקהל אע"פ שהן מיעוט השבטים או רוב השבטים אע"פ שהן מיעוט הקהל, כמש"כ. 
@22עא) 
@11כבר נתבאר זה לעיל בפסוק כ"ד אות ס"ז. 
@22עב) 
@11ר"ל אף כהן משוח בשמן המשחה ששגג בדין התורה שלא בהוראת ב"ד מביא כשבה או שעירה לחטאת על שגגתו כמו כל יחיד, כמש"כ לעיל בפסוק כ"ד, ועיין בפרטיות מענין דרשה זו לפנינו בפ' ויקרא ד' ד'. 
@22עג) 
@11תחתון מעליון הכונה ואם נפש שבכאן מן ואם נפש אחת תחטא דכתיב בפ' ויקרא, דשם ילפינן שאין חייבין קרבן רק על העלם דבר בדבר שזדונו כרת ושגגתו חטאת, עיי"ש לפנינו, וכן הכא אין חייבין על דבר זולת זה, וכגון על חבוק ונשוק של עבודת כוכבים שאין בהם כרת במזיד אין חייבין קרבן על שגגתן, ועיין לקמן פסוק כ"ט. 
@22עד) 
@11נראה הכונה ע"פ הדרשה שבפסוק הקודם, ואם נפש אחת אחד יחיד ואחד נשיא ואחד משיח כולן בכלל נפש אחת הן, מבואר דבתואר שם יחיד סתמא כלולים כל האנשים אף השונים במצבם וערכם מכיון שהם כבני אדם שוין זל"ז, ולכן הכא דכתיבי שני תוארים כאלה, הנפש, השוגגת, דריש אחד על כהן משיח ואחד על נשיא. 
@22עה) 
@11דהכי משמע וכפר הכהן על הנפש השוגגת דיביא שעירה בשגגת מעשה, מי שחטאו בשגגה משאר מצות, יצא כהן משוח שאין חטאתו בשגגה בשאר מצות, כלומר בשגגת מעשה, אלא בהעלם דבר עם שגגת מעשה, דעל שגגת מעשה לחוד פטור לגמרי, וכונת עיקר הדרשה דכשחטא כהן משוח בחטא עבודת כוכבים בשגגה אינו מביא קרבן אלא א"כ נעלמה ממנו הלכה כמו בשאר מצות וכדכתיב גבי חטאת צבור (ויקרא ד') ונעלם דבר, כגון הורו ב"ד שחלב מותר ועשו הקהל ע"י העלמתן, כן בעבודת כוכבים, וע"ע לפנינו בפ' ויקרא. 
@22עו) 
@11דהלשון מורה אפילו נפש כהן בחטאה בשגגה יכול להקריב קרבנו חטאתו ואשמו ולהקריב ע"י עצמו. ומבואר בסוגיא, דאפילו אם חטא בזדון כגון שחטא בזדון שבועה מ"מ מתכפר ע"י עצמו, והרמב"ם בפ"ד ה"ז מכלי המקדש לא פירש פרט זה. 
@22עז) 
@11ר"ל מה עבודת כוכבים אין חייבין עלי' עד שיעשה מעשה בגופו כדכתיב לעושה בשגגה, אף כל התורה כן. ודרשה זו הובאה בגמרא כאן לענין מ"ש רמי בר חמא דהמחמר אחר בהמתו בשבת בשוגג חייב חטאת במזיד חייב סקילה, ופריך רבא על זה מדהוקשו כל עבירות שבתורה לענין קרבן לעבודת כוכבים, מה עבודת כוכבים אין חייבין עלי' עד שיעשה מעשה בגופו אף כל עבירות אין חייבין בשוגג קרבן עד שיעשה מעשה, ובמחמר ליכא מעשה, וכל זה נסמך על המבואר לעיל פסוק כ"ב דהפסוקים אלו איירי בעון עבודת כוכבים. 
@11וכן הוקשה כל התורה לעבודת כוכבים לענין מזיד, דכמו שאין חייבין בעבודת כוכבים סקילה עד שיעשה מעשה בגופו כך בכל המצות, וכגון אם האכיל לאחרים חלב ודם אינו חייב כרת, כיון דאין באיסור זה מעשה בגופו, ועל יסוד זה דרשו בתו"כ פ' צו ונכרתה הנפש האוכלת - האוכלת ולא המאכלת, עיי"ש לפנינו. 
@22עח) 
@11בסוגיא כאן חקר טעם הדבר שאין מביאין קרבן על שגגת פסח ומילה, היינו אם שגג ולא עשה פסח או לא מל עצמו כשאר חייבי קרבן שגגה, ומפרש טעם הדבר משום דהוקשו כל עבירות שבתורה בשגגתן לענין קרבן לעבירה דעבודת כוכבים [ונסמך על המבואר בפסוק כ"ב דפרשה זו איירי בעון עבודת כוכבים], מה עבודת כוכבים כרת שלו על דבר שצותה התורה להיות שב ואל תעשה, כלומר שלא לעבוד עבודת כוכבים, והוא עמד ועשה איסור זה היינו שהשתחוה לה, אף כל עבירות שבתורה חייבין קרבן על שגגתו רק בכאלה שעונש כרת שלהן בא על דבר שמצותו להיות בשב ואל תעשה והוא עמד ועשה, אבל פסח ומילה שעיקר מצותן בקום ועשה והוא נמנע ולא עשה, וכרת בא על שהיה שב ואל תעשה [במזיד] אין חייבין קרבן על שגגתן. 
@22עט) 
@11ר"ל אין חייבין להביא פר על העלם דבר הוראת שגגת הב"ד אלא עד שיורו בדבר שזדונו כרת ושגגתו חטאת קבוע, שכל הכריתות שבתורה ל"ו הן, כמבואר ריש כריתות, ועל כולן חייבין על שגגתן חטאת חוץ מחמשה, פסח ומילה, מפני שהן עשה, ובחטאת כתיב (פ' ויקרא) אחת מכל מצות ה' אשר לא תעשנה, וכן מגדף מפני שאין בו מעשה, ובחטאת כתיב כאן בפרשה לעושה בשגגה, וטומאת מקדש וקדשיו [היינו טמא הבא למקדש וטמא האוכל קודש] אין חייבין על שגגתן אלא קרבן עולה ויורד, כמבואר בפ' ויקרא, והנך חמשה חטאי כריתות אין ב"ד מביאין פר העלם דבר על שגגת הוראתן. 
@11וטעם הראיה מההיקש לעבודת כוכבים הוא כמו דמצינו חיוב קרבן העלם דבר בב"ד כאן בשגגת הוראה בענין עבודת כוכבים, וכמש"כ לעיל בפסוק דפרשה זו בשגגת הוראה כתיב, וכתיב תורה אחת וגו', ולכן כמו בעבודת כוכבים חייבים רק על דבר שזדונו כרת כדכתיב הכרת תכרת וגו', לאפוקי חבוק ונשוק לעבודת כוכבים שאין חייבים עליהם חטאת, כך בכל המצות. 
@22פ) 
@11כונתו על דין עיר הנדחת דקיי"ל שאם נמצאו שהעובדים הם מיעוטן של העיר סוקלין אותן וממונן פלט, ואם נמצאו העובדים רוב העיר מכין אותן לפי חרב ושורפין כל שללה. - 
@11והנה לכאורה אינו מבואר דהא באמת חלוק קרבן עבודת כוכבים בין צבור ליחידים, שהצבור מביאים פר לעולה ושעיר לחטאת ויחידים מביאים שעירה, כמבואר בפרשה כאן ובפ' ויקרא, וצ"ל דמ"ש יכול נחלק בקרבנותיהם לא קאי על יחיד יחידי, אלא על יחידים שהם רבים, ור"ל כמו שחלק הכתוב בעיר הנדחת בין רבים שהם רוב העיר ובין רבים שהם מיעוט העיר, כמש"כ, ה"נ לענין קרבן נחלק בין רבים ומיעוטים בערך כזה, והיינו רבים מרוב העיר יביאו קרבן צבור ורבים שהם מיעוט העיר יביאו כולם כל אחד קרבן יחיד, ודו"ק. 
@22פא) 
@11ואע"פ דזה כתיב רק בענין חטאת, בכ"ז דיינינן גם לענין אשם תלוי, דמדפטור על הודע שלו מחטאת פטור נמי על לא הודע שלו מאשם תלוי. 
@22פב) 
@11ר"ל בחנם בלא כל הנאה היה חוטא. ובגמרא מפרש שהיה אומר וכי לא היה לו למשה לכתוב אלא ואחות לוטן תמנע, ותמנע היתה פלגש לאליפז, וכן וילך ראובן בימי קציר חטים, והנה בכל אלה לא דרש מאומה רק היה מנאץ ומלגלג. ואינו מבואר למה סמכה הגמרא ענין זה על הלשון והנפש אשר תעשה ביד רמה, מאי שייך זה ליד רמה, ונראה דסמיך אסיפא דקרא, את ה' הוא מגדף, וכ"מ בילקוט, את ה' הוא מגדף זה מנשה בן חזקיה וכו', ומ"ש שהיה דורש, אע"פ שלא דרש מאומה כמש"כ, אך אולי היה דורש איזו דברים לפי רוחו, ולא מצאה הגמרא לנכון להביאם. 
@22פג) 
@11פירש"י כאדם האומר הנחת את הקערה מן התבשיל וחסרת גם את העץ, דקסבר מגדף מברך את השם הוא, ומילתא רבה עביד דפשט ידו בעיקר, עכ"ל. ודריש גדפת - גרפת בחלוף אות ר' בד' שמתחלפין כמש"כ לעיל בפ' נשא בפסוק המים המאררים, ודעת ר' אלעזר בן עזריה [בדרשה הבאה] דמגדף היינו עובד עבודת כוכבים, ומפרש כאדם האומר לחבירו גרפת הקערה ולא חסרת, ופירש"י עובד עבודת כוכבים כגון משורר ומזמר לעבודת כוכבים דלאו מילתא רבה היא, כולי האי, עכ"ל. והנה מש"כ וחסרת גם את העץ אינו מבואר כלל בלשון וחסרת, גם מ"ש לדעת ראב"ע כגון משורר ומזמר לעבודת כוכבים דלאו מילתא רבה היא, תמוה בעיני, דמהיכי תיתא לומר בדעת ראב"ע דאיירי בעבודה קלה כמו בשורר ומזמר ולא בעבודה גמורה שיש בה כפירה וחיוב סקילה, והלא ראב"ע סתמא אמר דמגדף היינו עובד עבודת כוכבים וכמש"כ בדרשה הסמוכה. 
@11ונראה באור הענין ע"פ הגירסא שבירושלמי סנהדרין פ"ז ה"ט, גרפת את כל הקערה ולא שיירתה בה כלום, ונראה דבסוגיא שלפנינו הוי הכונה בלשון חכמים וחסרת, כמו בלשון הירושלמי ולא שיירתה, ר"ל חסרתה כולה, ובדברי ר"א ולא חסרת כלומר לא חסרת כולה אלא שיירתה מקצת, וכך הוא הפירוש לדעת חכמים דס"ל מגדף היינו מברך את השם הוא נוגע וכופר בעיקר ולא השאיר לו מאומה באמונת ה', והמשל בזה הוא שמגרר את הקערה עד שלא השאיר מאומה, וראב"ע ס"ל דמגדף היינו עובד עבודת כוכבים, וכופר כזה אינו כופר בעיקר, כי סובר הוא שחלק הקב"ה מכחו ומכבודו למנהיגים זולתו ומשייר צד אמונה בהקב"ה לפי דעתו וטעותו והוי בזה המשל שמגרף הקערה ומשייר בה איזה חלק, ודו"ק. 
@11והנה פשוט הדבר דבין מגדף ובין עובד עבודת כוכבים שניהם נקראים כופרים בעיקר, אף כי מדריגת האחד קלה במקצת מכפירת חבירו, כמש"כ, ודין שניהם שוה, ולכן כלל הרמב"ם בפ"ב ה"ו מעבודת כוכבים דין מגדף בהלכות עבודת כוכבים, ולכן קיי"ל דשניהם נתלין כמש"כ הרמב"ם בפט"ו ה"ו מסנהדרין, יעויין שם ושם. 
@11ובזה יתבאר מ"ש במשנה סנהדרין מ"ה ב' כל הנסקלין נתלין, דברי ר"א, וחכמים אומרים אינו נתלה אלא המגדף והעובד עבודת כוכבים, וכתב הרע"ב וז"ל, והעובד עבודת כוכבים נמי מגדף הוא, שנאמר והנפש אשר תעשה ביד רמה את ה' הוא מגדף, ואותה פרשה בעבודת כוכבים מדברת, עכ"ל. וכתב על זה התוי"ט וז"ל, ומש"כ הרע"ב הטעם דעובד עבודת כוכבים נקרא נמי מגדף וכ"כ הרמב"ם, דקדקתי בירושלמי וספרי ולא מצאתי שדרשו כן, עכ"ל, וע"פ מש"כ הכונה מבוארת ע"פ הסוגיא שלפנינו דאת ה' הוא מגדף דרשוהו על עובד עבודת כוכבים, ודו"ק. 
@22פד) 
@11נתבאר הכל בדרשה הקודמת. 
@22פה) 
@11דריש דבר מלשון דבור, ועיין בפירש"י כאן, ומבואר ברמב"ם פ"ג ה"ד מק"ש דהוא הדין בכל ענין שהוא מדברי הקודש. 
@22פו) 
@11ומסיים בגמרא מכאן אמר ר' אלעזר המודעי המחלל את הקדשים והמבזה את המועדות והמיפר בריתו של אברהם אבינו והמגלה פנים בתורה שלא כהלכה והמלבין פני חבירו ברבים אע"פ שיש בידו מצות ומעשים טובים אין לו חלק לעוה"ב. והבאור הוא, כי בכל אלה הדברים יש רמז כפירה ובזיון דבר ה', כי המחלל את הקדשים כמבזה קדושת ה', והמבזה את המועדות אמרו חז"ל בסוף פסחים קי"ח א' דהוי כעובד עבודת כוכבים, והדמיון הוא משום דענין המועדים הם זכר לנסים ונפלאות ה' שהראנו, ובבזוים הוי כמבזה אמונת כל החידושים והנסים וכו'. ומגלה פנים בתורה שלא כהלכה הוא כמכחיש בתורה המסורה. ומלבין פני חבירו י"ל ענינו משום דהאדם נברא בצלם אלהים וכשמבזה אותו נראה כאינו מרגיש כבוד וד"א לה', ומפרש הלשון כי דבר ה' בזה - ענין ה', וכמו על דבר. - 
@11ובס' יין לבנון כתב דלכן נקטו המלבין פני חבירו, משום דכשמבזה שונאו אינו בכלל זה, משום דיצרו השיאו, וכשאר עוברי עבירה, יעו"ש, אבל קשה על זה ממ"ש בסנהדרין ק"ז א' שאמר דוד על שונאיו שהלבינו פניו שאין להם חלק עוה"ב, יעו"ש. 
@11והנה לכאורה קשה שפליג ר"א בכל הני אמתניתין דריש פ' חלק דחשיב שם אלה שאין להם חלק לעוה"ב ולא חשיב הני, וי"ל דס"ל דכל הני נכללו בשם אפיקורס דחשיב במשנה. 
@22פז) 
@11ועוד יבא מענין דרשה זו בסמוך מירושלמי. והנה כפי הנראה כולל בזה כל התורה כולה וגם ס' דברים, ולכאורה קשה ממ"ש במגילה ל"א ב' דספר דברים משה מפי עצמו אמרו, אך האמת הוא כי את הכל אמר ברוח הקודש מן השמים, וכ"מ בתוס'. 
@22פח) 
@11דנראה שאינה חשובה אצלו להכירה לאחרים. 
@22פט) 
@11ר"ל אינו משגיח לשנות ולחזור על משנתו משום דאינה חשובה אצלו לזכרה, וכמ"ש בסוגיא כאן כל הלומד תורה ואינו חוזר עליה דומה לאדם שזורע ואינו קוצר, וא"כ גם תחילת פעולתו אין בה ממש, כיון שאינו זוכרה. 
@22צ) 
@11וכתב מהרש"א שעוסק בדברים בטלים והרי הוא מבזה דבר ה' לגבי דברים בטלים, עכ"ל. ונראה שהוכרח לפרש כן, משום דבודאי מי שעוסק בעבודה ובצדקה ובגמ"ח ובצרכי צבור וכדומה וע"י זה הוא מוכרח לבטל מת"ת, בודאי אינו בכלל כי דבר ה' בזה לענין זה, יען כי כמו שהעולם עומד על התורה כך עומד על העבודה ומעשים טובים, ולכן מפרש כל שאפשר לו לעסוק ואינו עוסק שעוסק הוא בדברים בטלים. 
@22צא) 
@11פירש"י דאנכי ולא יהיה לך מפי הגבורה שמענום, ולפי"ז אולי צ"ל דבור שנאמר לישראל בסיני, אחרי ששמעו זה כל ישראל מפי הקב"ה. ואמנם אפשר לכוין הלשון שנאמר למשה ע"פ המבואר במ"ר פ' תשא בפ' ויחל משה ובפ' חקת, אמר משה לפני הקב"ה, רבש"ע אנכי ה' אלהיכם לא אמרת אלא אנכי ה' אלהיך, לי אמרת ולא להם [ובא בזה ללמד קצת זכות על ישראל במעשה העגל], ומדוייק מאוד הלשון שנאמר למשה, ועיין מש"כ בפ' ואתחנן בפסוק אנכי עומד בין ה' וביניכם. 
@22צב) 
@11כלומר מילה, ויתכן דדריש בגז"ש הפר הפר מן את בריתי הפר דכתיב במילה בפ' לך. וע' בירושלמי פאה פ"א ה"א השייך לענין זה. 
@22צג) 
@11נראה דר"ל אע"פ שאין פסוק זה וק"ו זה רק דברי אגדה ואינם נוגעים לדינא, בכ"ז אם אומר שאינו קדוש כשאר דברי תורה, וכן אם אומר שהמלות יגר שהדותא אינם קדושים כשאר דברי התורה מפני שהם בלשון ארמי, הרי הוא בכלל כי דבר ה' בזה ואת מצותו הפר, ונראה דמרבה זה מלשון ואת מצותו הפר, דגם מאמר זה הוא מציוי הקב"ה לכתבו, וכן המלות הארמיות מכיון שנכתבו בתורה הוי קדושת התורה הכללית עליהם. 
@22צד) 
@11אפשר לפרש הכונה, כי כידוע יש שני מיני כרת, כרת הגוף וכרת הנפש [עיין יבמות נ"ה א'], וכרת הגוף יכונה בשם כרת בעוה"ז, וכרת הנפש בשם כרת בעוה"ב, וישנם עבירות שנענשים עליהם בכרת הגוף ויש שנענשים בכרת הנפש, אכן עון עבודת כוכבים, לגודל חומרתו נענשים בשני מיני כרת. ויען כי פרשה זו איירי בעון עבודת כוכבים לכן דרש הכרת בעוה"ז תכרת בעוה"ב, כלומר שנענשים בכרת הגוף ובכרת הנפש. 
@22צה) 
@11באור הענין, כי בכלל ארבעה חלוקי כפרה יש, תשובה, יוהכ"פ, יסורים, ומיתה, ותשובה צריכה להיות עם כולן, כיצד עבר אדם על מ"ע שאין בה כרת ועשה תשובה אינו זז משם עד שמוחלין לו, ובאלו נאמר (ירמיה ג') שובו בנים שובבים ארפא משובתם, עבר על מצות ל"ת שאין בה כרת ולא מיתת ב"ד ועשה תשובה, תשובה תולה להגין מן היסורים ויוהכ"פ מכפר, ובאלו נאמר (פ' אחרי) כי ביום הזה יכפר עליכם. עבר על כריתות ומיתת ב"ד ועשה חשובה, תשובה ויהכ"פ תולין ויסורין הבאין עליו גומרין לו הכפרה, ולעולם אין מתכפר לו כפרה גמורה בלתי יסורים, ובאלו נאמר (תהלים פ"ט) ופקדתי בשבט פשעם ובנגעים עונים. וכל זה הוא בשלא חילל את השם בשעה שעבר את העבירה, אבל המחלל את השם, אע"פ שעשה תשובה והגיע יוהכ"פ והוא עומד בתשובתו ובאו עליו יסורין אין מתכפר לו כפרה גמורה עד שימות, אלא תשובה ויוהכ"פ ויסורים שלשתן תולין ומיתה מכפרת, שנאמר (ישעיה כ"ב) אם יכופר העון הזה לכם עד תמותון, ואיירי שם בעון חילול השם, ועיין יומא פ"ו א'. ומכיון דפרשה זו איירי במגדף ועובד עבודת כוכבים שהוא מחלל את השם אין מתכפר לו עד שיעשה תשובה ויעברו עליו כל החלוקי כפרה, תשובה ויוהכ"פ ויסורים ומיתה. ותפס שני העקרים הראשי והסופי - תשובה ומיתה, ומה שביניהם ידועים ענינם מהכרחם בעבירות אחרות, ונתבאר אצלנו בפ' אחרי בענין יוהכ"פ. 
@22צו) 
@11פשוט דאיירי בלא תשובה ויסורים, משום דאלו וביחד עם יוהכ"פ ומיתה ממרקין גם עון זה, וכפי שביארנו בארוכה בדרשה הקודמת, יעוי"ש. 
@22צז) 
@11סמך על מ"ד בספרי זוטא שמקושש היה בשנה ראשונה לצאתם מארץ מצרים, וזה היה ביחד עם המאורע שיצאו מן העם ללקוט את המן ביום השבת ולא מצאו, שזה היה שבת שניה לציוים על השבת, ודריש כן מיתור הלשון ויהיו בני ישראל במדבר, שכל זה מיותר, דפשיטא שבמדבר היו, שהרי כל זמן הזמן היו במדבר, ועיין מש"כ בסמוך פ' ל"ד סוף אות ק"ג. 
@22צח) 
@11יתכן דמדייק מדלא כתיב וַיִמָצֵא, כמו כי ימצא בקרבך, כי ימצא איש שוכב, ומלשון וימצאו דריש שהעמיד משה שומרים שלא יחללו את השבת, כמבואר במכילתא פ' בשלח שהיו דואגים ותאבים לאסיפת המן, והוכרחו להיות נשמרים, ולכן שייך לשון וימצאו, ועיין לקמן אות ק'. 
@22צט) 
@11לכאורה אינו מבואר טעם הגז"ש, דמאי שייכות סמיכתם זל"ז, ויתכן לומר דמדייק בשני הענינים יתור המלה במדבר, אחרי שדבר ידוע הוא שהיו אז במדבר בדרך מסעם, ויען כי זה ידוע כי היה בו חטא מיוחד, וכמ"ש בנותיו כי בחטאו מת (פ' פנחס), לכן דריש עפ"י הגז"ש במדבר שחטאו היה מקושש עצים. 
@11והנה איתא בגמ' אמר ליה ר' יהודה בן בתירא לר' עקיבא, עקיבא, בין כך ובין כך אתה עתיד ליתן את הדין, שאם כדברך הוא התורה כיסתו ואתה מגלה אותו, ואם לאו, הרי אתה מוציא לעז על אותו צדיק, וצ"ל בדעתיה דר"ע דס"ל כמ"ד במ"ר דמקושש לשם שמים נתכוין, שהיו ישראל אומרים כיון שנגזרה עליהם ממעשה מרגלים שלא יכנסו לארץ שוב אין מחויבים במצות, עמד וחילל שבת כדי שיהרג ויראו אחרים וידעו. 
@11ובגמ' מפרש דעת ריב"ב דאע"פ דר"ע גמר גז"ש, אך הוא, ריב"ב, לא קיבל גז"ש זו מרבו, וס"ל דאין אדם דן גז"ש מעצמו, ובדבר חטא צלפחד אע"פ דכתיב מפורש (פ' פנחס) כי בחטאו מת, ס"ל דהיה מן המעפילים לעלות ההרה, לאחר מעשה מרגלים, ונענשו, יעוי"ש. 
@22ק) 
@11נראה הכונה משום דלשון מקושש אפשר לפרש בשני אופנים, האחד מלשון ליקוט וקיבוץ, כמו וקוששו לכם תבן (פרשה שמות), וגם מלשון תלישה וקצירה, כמו והנני מקששת שנים עצים (מ"א י"ז), דשם לא שייך לשון לקיטה כיון דרק שני עצים היו שם, והנה מדנתחייב כאן עונש והלא בלקיטה אין איסור, לכן דריש כי היה תולש. 
@11ועיין בשבת צ"ו ב' דריש שם חד מ"ד מקושש היה מעביר ד' אמות ברה"ר וחד אמר דהיה מעמר, ואינו מבואר מה ראו לדרוש ככה ומניין להם זה, וכפי שכתבנו דלשון מקושש מובנו גם לקיטה, וקשה הא בלקיטה אין איסור, לכן דריש אחד שחטאו היה זה שבשעת לקיטתו היה מעביר העצים ד' אמות ברה"ר, וחד אמר שחטאו היה אסיפת העצים זה לזה, שעל זה חייבים משום מעמר, ודו"ק. 
@22קא) 
@11פירש"י המוצאים אותו מקושש, שקישש עצים לא נאמר אלא מקושש לאחר שראוהו ומצאוהו היה מקושש, ומה טעם תלוי בכך, אלא שהתרו בו ועדיין היה מקושש, עכ"ל. ולו"ד אפשר לומר דכונת הגמ' לדרשת הספרי שבסמוך שדריש בכלל יתור הלשון מקושש עצים דדי היה לכתוב המוצאים אותו, ומבואר שם בספרי מגיד שהתרו בו מעין מלאכתו, מכאן לכל אבות שבתורה שמתרין בהם מעין מלאכתם, ע"כ. והיא היא דרשת הגמ' אלא שבאה בנוסח אחר ובקיצור לשון, וע"ע בדרשה הסמוכה בפסוק ל"ד בבאור ענין זה בכלל. 
@22קב) 
@11נתבאר באות הקודם. 
@22קג) 
@11בדרשה זו בא ליישב הענין בכלל איך נהרג המקושש, הלא אין עונשין אלא א"כ מזהירין וצריך להתרות בו עונשו, ואם לא היו יודעין שהוא במיתה הלא לא יכלו להתרות בו, ובלא התראה אין הורגין, לכן אמר שבכלל היו יודעין שהוא חייב מיתה, כיון שחילל שבת, אלא שלא היה יודע משה באיזו מיתה בפרט הוא נהרג בשביל עבירה זו. וניחא בזה שינוי הלשון ממגדף בס"פ אמור, דכאן כתיב כי לא פורש מה יעשה לו, ושם כתיב ויניחוהו במשמר לפרוש להם על פי ה', ולא כתיב מה יעשה לו, וזה הוא מפני שכאן היה יודע שבן מיתה הוא, ורק שאל איזו מעשה יעשו לו להמיתו, משא"כ התם לא היו יודעין כלל אם בן מיתה הוא, ולכן כתיב רק לפרוש להם עפ"י ה' מה דינו בכלל. 
@11והנה אע"פ שלא היו יכולין להתרות בו באיזו מיתה יהרג ס"ל לחכמים דא"צ להתרות בפרט המיתה אלא בכלל שהוא חייב מיתה, ומכאן אנו למדין לדורות כן שצריך להתרות רק בסתם מיתה, ודעת ר' יהודה דצריך להתרות באיזו מיתה בפרט יהרג, ובמקושש ס"ל דהוראת שעה היתה ואין למדין לדורות. - 
@11ועיין בתוס' ב"ב קי"ט א' ד"ה שנאמר כתבו דדרשה זו אתיא כרבנן ולא כר' יהודה דאמר בסנהדרין (פ' א') עד שיודיעוהו באיזו מיתה נהרג, דלדידיה אמר התם דהוראת שעה היתה, וא"כ לא ידע משה שדינו במיתה, עכ"ל, ולא אוכל לכוין דעתם, דלמה לא נאמר דמשום הא גופא דלא היו יכולין להרגו מפני שלא התרו בו באיזו מיתה נהרג, מפני זה גופא ס"ל לר' יהודה דהוראת שעה היתה, אבל עיקר הדבר דיודע היה משה שהוא חייב מיתה בכלל ס"ל גם לר' יהודה, וצ"ע. - 
@11וכתבו עוד התוס' בעיקר הדבר שנסתפק משה באיזו מיתה נהרג, אע"פ דסתם מיתה האמורה בתורה היא חנק, וכיון דכתיב מחלליה מות יומת הו"ל לדונו בחנק, אך מסברא היה נראה לו לדונו בסקילה כעובד עבודת כוכבים, וכמ"ש בחולין ה' א' דמחלל שבת בפרהסיא כאלו עובד עבודת כוכבים, עכ"ל. ולו"ד י"ל דהא דסתם מיתה הוא חנק הוא רק היכי שלא נאמר בו אלא מיתה, משא"כ בחילול שבת דכתיב ביה גם כרת ונכרתה הנפש (פ' תשא) וקי"ל בתרי קטלא לא קטלינן, לכן היה מסתפק אולי הא דנאמר מיתה היינו כרת, ואחרי שהודיע אותו הקב"ה שהמקושש בסקילה ילפינן דחיוב כרת הוא במזיד בלא התראה, וחיוב סקילה במזיד ובהתראה, וכמבואר לפנינו בפ' תשא. - 
@11ודע דהדרשה שהבאנו בפסוק ל"ב מספרי דמעשה זו דמקושש היתה בשבת שניה שאחר ירידת המן, מסופקני אם להגמ' ס"ל כן, דהא לפי"ז היתה זה קודם מתן תורה, וא"כ איך שייך לומר יודע היה משה שהמקושש במיתה שנאמר מחלליה מות יומת. והא פסוק זה נאמר לאחר מתן תורה, וי"ל. 
@22קד) 
@11ויהיה שיעור הכתוב רגום אותו כל העדה כמו ענין הכתוב בפ' וישלח בני יעקב באו על החללים אשר טמאו את דינה אחותם, אע"פ דרק שכם טימא, אך מאחר שהדבר נעשית לעיני בני העיר והם שתקו תלה הכתוב את הפעולה עצמה בהם [עיין מש"כ בזה בארוכה שם], וה"נ מכיון שהדבר נעשית במעמד העדה תולה הכתוב את הפעולה בהם. 
@22קה) 
@11עיין בסנהדרין מ"ב א' ולפנינו ס"פ אמור, בפסוק הוצא את המקלל מחוץ למחנה. 
@22קו) 
@11והיינו הטלת החוטין בהבגד, ולדעת הרמב"ם גם טויה בכלל עשיה, ונבאר מזה בסמוך. וטעם הדבר מפסול עובדי כוכבים בעשיית ציצית הוא משום דצריך עשייה לשמה, ועובד כוכבים אדעתא דנפשיה קא עביד, ולא מהני אפי' ישראל עומד על גביו ואומר לו עשה לשמה, יען כי בלבו הוא עושה אדעתא דנפשיה, ושמעינן מזה דאם עשה ישראל ציצית שלא בכונה נמי פסול, כיון דחזינן דהפסול בעובד כוכבים הוא משום דלא עביד לשמה אלמא בעינן כונה לעשות לשמה. 
@11כך היה נראה לפרש טעם דרשה זו, אבל מרמב"ם פ"א הי"ב מציצית מבואר דס"ל דדרשה זו היא גזה"כ ולא משום לשמה, שכן כתב שם, ציצית שעשה עובד כוכבים פסולה שנאמר דבר אל בני ישראל ועשו להם ציצית, אבל אם עשה אותה ישראל בלא כונה כשרה, עכ"ל. מבואר דס"ל דטעם פסול עובד כוכבים אינו משום לשמה, משום דאל"ה למה פסק דישראל שעשה בלא כונה כשר. 
@11והכ"מ שם כתב דמ"ש אבל אם עשה אותן ישראל בלא כונה כשרה, לאו בטוית החוטין איירי, דהא בעינן לשמה, אלא איירי בנתינת החוטין בכנף וקשירתם. 
@11אבל דבריו תמוהים לי, שהרי מקור הדבר דבעינן בציצית כונה לשמה ילפינן בסוכה ט' א' מדכתיב בפ' תצא גדילים תעשה לך, ודרשינן עשה לשם חובך, ומתבאר בסוגיא שם דחידוש הוא שמחדש בדבר דבעינן גם טויה לשמה, אבל בעשיה דבר פשוט הוא דבעינן לשמה, וכ"מ מרש"י שם דמאן דס"ל לא בעינן טויה לשמה הוא משום דס"ל דהואיל כשנתלו בבגד לשם ציצית נתלו עשיה לשמה היא, דטויה לשמה לא בעינן, שאין טויה מן העשיה, עכ"ל. ומאן דס"ל דבעינן טויה לשמה כונתו אף טויה, אבל עשיה פשיטא לכו"ע דבעינן לשמה, וכך הסברא נותנת, דהנתינה בכנפות היא עיקר המצוה, וא"כ דברי הכ"מ תמוהים מאוד בעיני, שעשה את העיקר לטפל וטפל לעיקר, וגם דברי הרמב"ם נפלאו ממני. - 
@11ועיין בגיטין מ"ה ב' כתבו התוס' בשם ר"ת דאין אשה עושה ציצית עבור איש כיון דלא מפקדא, ויליף זה מתפילין דפסולין באשה, כיון דאינן במצות תפילין, והתוס' השיגו עליו מדרשה שלפנינו מדדרשינן בני ישראל ולא העובד כוכבים ולא דרשינן ולא בנות ישראל, ש"מ דנשים כשרות לעשות ציצית, ודוקא בס"ת תפילין ומזוזות דכתיב וקשרתם וכתבתם דרשינן הכי, עכ"ל. ור"ל כיון דבציצית לא כתיב לבישה דנדרוש כל שישנו בלבישה ישנו בעשיה. 
@11ותמה אני שלא השיגו על ר"ת מעיקר דרשה זו שלפנינו, דאי ס"ד כללא הוא דכל שאינו מחויב בדבר פסול לעשות עבור המחויב בדבר, ואף היכי דלא גילה קרא, א"כ ל"ל כאן הדרשה בני ישראל ולא העובד כוכבים, תיפק ליה דעובדי כוכבים אינן במצות ציצית וממילא פסולים לעשות לישראל, אלא ודאי היכי דגילה קרא כמו וקשרתם וכתבתם - גילה, והיכי דלא גילה לא גילה, ולכן בציצית דלא גילה צריך דרשה בעובד כוכבים. 
@11אבל בהגהת מיי' הי"ב מציצית (ולפנינו בדרשה הסמוכה) הביא דבאמת ממעטינן נשים מעשיית ציצית מדכתיב בני ישראל ודרשינן ולא בנות ישראל, ומצאתי בפסיקתא זוטרתי, בני ישראל פרט לנשים, והנה מפורש כדעת ר"ת ורק לא מטעמיה אלא מגזה"כ, ויש עוד לפלפל בזה ואכ"מ. 
@22קז) 
@11וכ"ה בפסיקתא זוטרתא בני ישראל פרט לנשים, וכבר בארנו ענין זה באות הקודם, יעו"ש.
@22קח)
@11ר"ל אם עשה ציצית מצמר גזול דפסולים, וזה הוא רק אם גזל חוטין, אבל אם גזל צמר ועשה מהם חוטין קנאן בשינוי השם, דמעיקרא צמר והשתא חוטין, ואינו מבואר אם צריך לקנין זה גם יאוש או לא, והב"י באו"ח סי' י"א כתב וז"ל, והרמב"ם שכתב פסול בצמר גזול אפשר דמיירי קודם יאוש, א"נ אפילו אחר יאוש לא קנה משום דהוי שינוי החוזר לברייתו, עכ"ל. ופליאה גדולה עליו שהיה בקי מצויין בחיבור הרמב"ם ולא זכר כאן כי הרמב"ם ס"ל דיאוש עם שינוי השם קונה אפילו אם אותו שינוי חוזר לברייתו, ויותר מזה נפלא הדבר שהוא עצמו בחו"מ סי' שנ"ג וסי' שס"א הביא דעת הרמב"ם כן, ולפי"ז ע"כ צ"ל דהרמב"ם איירי כאן קודם יאוש, ואיך שהוא מבואר דעת הרמב"ם דלקנין בשינוי השם צריך גם יאוש בעלים, והרבה יש להאריך בזה, ועיין לפנינו בפ' תצא בפסוק גדילים תעשה לך לענין טלית שאולה. 
@22קט) 
@11מ"ש אין ציצית אלא משהו נראה הכונה משום דשם ציץ מורה על הפרחה, מלשון ויצץ ציץ (במדבר י"ז) ומכיון שאך יצא משהו כבר נקרא פריחה וניצוץ, וא"כ גם ציצית נקראים ציצית גם במשהו, והבאור לדינא עיין בסמוך. 
@11ומה שאמרו אין לה שיעור, מפרש בגמ' דאין להם שיעור למעלה דכמה דבעי ליהוי ארוך, אבל יש להם שיעור למטה והוא לא פחות מי"ב אגודלים [לדעת ר"ת ע"פ הספרי, ולרש"י ורמב"ם שיעורים פחותים מזה], ומ"ש אין ציצית אלא משהו, פירושו לענין אם נפסקו החוטין ונשתייר מהם אפי' משהו כשרים. ונראה דאף דבעינן שישאר שיעור כדי עניבת כל החוטין הפסוקין יחד [עי' או"ח סי' י"ב ס"א], בכ"ז לגבי שיעור שלמטה במספר י"ב אגודלין נקרא שיעור עניבה משהו, ועי' בכ"מ פ"א הי"ח מציצית. ובאמת נראה דהלשון משהו שבכאן אינו משהו ממש דהיינו כל שהוא, שהרי מצינו מפורש בכתוב (יחזקאל ח') ויקחני בציצית ראשי, הרי דשם ציצית מורה על צמיחה שיש בה כדי לקיחה ואחיזה, אלא ר"ל שיעור מועט, כמש"כ. - 
@11והנה מה שכתבו איזו פוסקים להדר אחר ציצית ארוכות הרבה, לא ידעתי להם טעם, ואדרבה נראה ראיה מפורשת שאין בזה כל הדור מצוה, והוא מירושלמי ריש פאה, אלו דברים שאין להם שיעור, ופריך שם אמאי לא חשיב עוד ענינים שאין להם שיעור, כמו אפר סוטה ורוק יבמה וכדומה, ומשני דלא חשיב רק אלה שיש בתוספתן מצוה, משא"כ הני, ולפי"ז אי ס"ד דבתוספת אריכות החוטין יש מצוה הו"ל לכלול זה בין הדברים שאין להם שיעור במשנה ריש פאה, וצ"ע. 
@22קי) 
@11ר"ל שצריכים החוטים לצאת לחוץ משטח הכנף ולא בשוה לו, וטעם הראיה מהפסוק, דמדלקח ואחז בהם הרי ע"כ שיצאו השערות לחוץ. 
@22קיא) 
@11כבלורית של נכרים, דבוקות מלמטה ופרודות מלמעלה, ור"ל שצריך להפריד החוטין זה מזה, כך פירש"י והרבה מפרשים, אבל המג"א בסי' ח' ס"ק י' הביא בשם בעל העיטור דענין הפרידה הוא להפריד התכלת לצד אחד והלבן לצד אחד, ובזה"ז שאין תכלת יפה לדקדק ולעשות זכר לתכלת, ומכיון שאינו אלא לזכר לכן אם נשתהה לבא לבהכ"נ ובעוד שיפריד יאחר להתפלל עם הצבור א"צ לדקדק בזה, עכ"ל. 
@11ואני תמה מה ראה לבכר את פירוש בעל העיטור על פירש"י וכל הראשונים שפירשו כונת הגמ' וצריך לפורדן על החוטין ממש, ולא על התכלת ולבן, ולפי פירוש זה אין הפירוד לזכר בעלמא רק מעיקר הדין, וצע"ג. 
@22קיב) 
@11ר"ל בכל התורה כגון בטומאת שרצים (פ' שמיני) כתיב סתם או בגד, וכן בטומאת ש"ז (פ' מצורע) כתיב סתם וכל בגד, וכן בטומאת מת (פ' חקת) כתיב וכל בגד, ורק בטומאת נגעים כתיב (פ' תזריע) בבגד צמר או בבגד פשתים, בא זה לגלות על כל מקום דכתיב בגד הוא מצמר ופשתים, והוא הדין הכא בציצית, והיינו בגד של צמר רחלים ואילים לבד, ופשתים הוא הצומח מארץ מכל גרעין בד אחד, לאפוקי טלית של שאר מינין כגון בגדי משי ובגדי צמר גפן ובגדי צמר גמלים וצמר ארנבים ונוצה של עזים וכיוצא בהם אין חייבים במצות ציצית מדאורייתא רק מדברי חכמים כדי להזהר במצות ציצית. 
@11וזו היא דעת הרמב"ם בפ"ב ה"ג מציצית, אבל התוס' כאן והרא"ש ועוד פוסקים ס"ל דבגדי כל המינים חייבים מדאורייתא, ויסוד פלוגתתם תלי בזה, כי בסוגיא כאן איתא מחלוקת אמוראים אם חיוב שארי בגדים הוי מדאורייתא או מדרבנן, ורבא ס"ל דכולן חייבין בציצית מדאורייתא, והחילוק בין צמר ופשתים לשארי מינים הוא דציצית של פשתים או של צמר רחלים פוטרים בכל מיני בגדים, וציצית של שארי מינים אין פוטרין אלא במינם, כגון משי לבגד משי, וצמר גפן לצמר גפן, אבל שלא במינם אין פוטרים, ודרשתו יובא בסמוך. 
@11ויש להביא ראיה לדעת הפוסקים כרבא דכל הבגדים חייבים בציצית מדאורייתא אף שלא של צמר ופשתים ממשנה א' פ"ט דכלאים דחשיב שם כל הדברים שאינם נוהגים אלא בבגדים של צמר ופשתים כמו שאין כלאים נוהג רק בהם ורק הם מטמאין בנגעים ואין הכהנים לובשים לשמש במקדש אלא בגדים של צמר ופשתים, יעו"ש, ואי ס"ד דאין חיוב ציצית נוהג רק בבגדים של צמר ופשתים הו"ל לחשב במשנה הנ"ל גם דבר זה שאין חייבים בציצית אלא בגדים של צמר ופשתים, ומדלא חשיב ש"מ דמן התורה כל הבגדים חייבים בציצית, ודו"ק. 
@22קיג) 
@11פירש"י שתהא נוטפת על הקרן שתהא תולה ומכה על הקרן, כלומר כשיגביהנה למעלה מן השפה כדי שתהא תולה ונוגעת התלויה בקרן, עכ"ל, ונראה לי באור הדברים שיתלו הציצית בצד הכנף שלרוחב גוף האדם, היינו לעומת הצלעות, שאז כשהם תלוים הם נוטפים ומכים על קרן הכנף, משא"כ אם יתלו בצד הכנף שלאורך הגוף אינם יכולים ליגע בקרן הכנף, ודו"ק. וע' באו"ח סי' י"א סט"ו. 
@22קיד) 
@11הרבותא בזה אע"פ דכתיב בענין ציצית בפ' תצא גדילים תעשה לך על כנפי כסותך, דמשמע דידך אין דשותפות לא קמ"ל לשון בגדיהם דמורה על בגד השותפין והלשון כסותך בא למעט טלית שאולה שפטורה מן הציצית שלשים יום, כפי שיתבאר שם. - 
@11והנה מבואר בסוגיא כאן דכל דרשה זו דבגדיהם לרבות שותפות באה רק אליבא דר' אלעאי דס"ל דכ"מ דכתיב לשון יחיד ממעט שותפות, ולכן לדידיה צריך רבוי לשותפות, אבל לרבנן דס"ל דגם לשון יחיד אינו מוציא שותפות ישראל כיון דשניהם בני חיובא הם, א"כ לדידהו א"צ כלל רבוי מבגדיהם. 
@11ולפי זה אנן דקיי"ל כרבנן א"כ יש לדון למה הוצרכו הפוסקים להביא הדרשה דבגדיהם שאינה דרושה כלל, וגם אליבא דאמת באה אליבא דרבנן להוראה אחרת לרבות בגד שותפות עם העובד כוכבים שחייב בציצית, וגם תמה אני למה השמיטו כלל הפוסקים דין בגד שותפות עם העובד כוכבים, ועיין בהגהות הגרע"א באו"ח סי' י"ב ס"ה, וצ"ל דמה שהביאו הפוסקים הדרשה בגדיהם לענין שותפות ישראל הוא לרוחא דמלתא. 
@22קטו) 
@11באור הענין, כי סדר הטלת ציצית בבגד כך הוא, מטיל בזוית של טלית ארבעה חוטין וכופלן באמצע, ובהן צריך להיות שלשה חוטין צמר לבן ואחד תכלת, וכורכין החוט של תכלת על הענף, ולכן אחרי שמכניס החוטין נוטל חוט אחד מן הלבן וכורך בו כריכה אחת על שאר החוטין בצד הבגד ומניחו ונוטל חוט התכלת וכורך בו ב' כריכות בצד כריכה של לבן וקושר, ואלו הג' כריכות הם הנקראים חוליא ומרחיק מעט, ועושה חוליא שניה בחוט של תכלת לבדו ומרחיק מעט ועושה חוליא שלישית, וכן עד חוליא אחרונה שהוא כורך בה שתי כריכות של תכלת, ועל זה הוא אומר כאן שמתחיל בלבן כדי שיהיה סמוך לכנף מינה, דדרשינן הכנף מין כנף תחלה ואח"כ פתיל תכלת, וכריכה אחרונה ג"כ של לבן מפני שהתחיל בלבן מסיים בו, שמעלין בקודש ולא מורידין, דכיון דאקדמיה קרא למין כנף ש"מ חשוב הוא, ולכן אם יסיים בתכלת הו"ל מוריד בקדושת הציצית, יעיין מש"כ בדין מעלין בקודש לקמן בפ' קרח (י"ז ג'). 
@22קטז) 
@11ר"ל דהכנף משמע עשה ציצית ממין הכנף, אם טלית של משי עשה ציצית של משי וכדומה, וכתיב צמר ופשתים גדילים תעשה לך, משמע עשה ציצית רק מצמר ופשתים, ולכאורה אינו מבואר הקושיא, דהא גדילים תעשה לך כתיב ביחוד ואינו דבוק כלל להלשון צמר ופשתים יחדיו, ונראה דסמך על הדרשה בירושלמי נדרים פ"ג ה"ב דהמצות לא תלבש שעטנז צמר ופשתים יחדיו וגדילים תעשה לך בדבור אחד נאמרו, והיינו בשעה שצוה הקב"ה לא תלבש צמר ופשתים יחדיו באותו דבור עצמו צוה שאע"פ שצויתיך שלא להלביש צו"פ בכ"ז אני מצוך שתלביש ציצית [גדילים] משעטנז, מצמר ופשתים, כמבואר לפנינו בפ' תצא, ולפי"ז הדברים מאירים, ודו"ק. 
@22קיז) 
@11ר"ל ציצית של צמר רחלים או פשתים פוטרים בכל מיני בגדים וציצית של שאר מינים אין פוטרים אלא במינם, כגון של משי לבגד משי ושל צמר גפן לצמר גפן וכדומה. ופשוט הדבר דבזה"ז אין ציצית של צמר פוטרים לטלית של פשתן או להיפך, יען כי אחרי שאצלנו אין תכלת יש בתערובת מינים אלו משום כלאים, ועיין מה שכתבתי השייך לדרשה זו לעיל אות קי"ב. 
@22קיח) 
@11צמר צבוע, ועמרא תרגומו של צמר, ועל שם צבעו נקרא תכלת [פורפור], ובאור הראיה היא משום דתכלת באה לבגדי כהונה, ולבגדי כהונה אינם כשרים אלא צמר ופשתים, כדכתיב ביחזקאל מ"ד בגדי פשתים ילבשו ולא יעלה עליהם צמר, וזה כתיב בענין בגדים הפנימים שלובש כה"ג ביוה"כ, ש"מ שבגדים מעבודות החיצוניות יש בהם צמר ופשתים ולא מין אחר, דאל"ה הול"ל שלא יעלה עליהן גם שארי מינים [כ"מ ברש"י כאן, וכ"מ בירושלמי כלאים פ"ט ה"א. והתוס' ביומא ע"א א' כורחו הרבה במקור דין דבגדי כהונה אלא מצמר ופשתים עי"ש], וכתיב בפ' פקודי מכנסי בד שש משזר ובד היינו פשתים, דכן איתא ביומא ע"א ב' דבר העולה מן הקרקע בד בבד והיינו פשתים שאין להם בדים וענפים אלא עלין, ואין הפשתן בא אלא מן הקנה האמצעי, וא"כ ע"כ שתכלת עמרא הוא דהיינו צמר, ול"ל דתכלת נמי כיתנא הוא אלא צבוע הוא ורק ארגמן ותולעת שני עמרא הן, דסברא הוא, דכל הצבועין מין אחד הן, מדלא חילק בהן אלא בצבע, ודו"ק. - 
@11והנה צביעת התכלת מבואר במנחות מ"ד א' שצובעין אותו בדם חלזון שהוא מין דג העולה אחת לשבעים שנה על הארץ [וברש"י שם הלשון מן הארץ וט"ס הוא וצ"ל על הארץ], ולכאורה אינו מובן, איך אפשר שבעלותו אחת לשבעים שנה יהיה די בצבוע מדמו למשך שבעים שנה, אבל יתבאר עפ"י המבואר באגדה דחלק צ"א א' שבעלותו משריץ הרבה ומתמלא כל הים חלזונות. 
@11ועיין ברמב"ם פ"ב ה"ד מציצית כתב דהחלזון נמצא בים המלח, והוא פלא, דמפורש איתא במגילה ה' ב' דהחלזון נמצא בחלקו של זבולן וים המלח הלא הוא כולו בחלקו של יהודה כידוע מפרשיות הגבולים, וגם יש ראיה מכרחת דהחלזון נמצא בים הגדול משבת כ"ו א', דאיתא שם, יוגבים אלו ציידי חלזון מסולמא דצור ועד חיפה, ושני אלה המקומות ידוע שהם סמוכים לים הגדול, ולפי"ז מכוון הענין שבמגילה שם דהוא נמצא בחלקו של זבולן משום דים הגדול הוא בחלקו של זבולן כמבואר בפ' הגבולים, וכבר העירו ע"ז. 
@11אך האמת הוא שרגיל הרמב"ם לקרוא לים הגדול - ים המלח, שכן כתב בסוף פירושו למשנה וז"ל, ואני עליתי בספינה בים המלח, ודבר ידוע הוא שבים המלח אין ספינות עוברות, כמבואר בפסחים כ"ח א' וברש"י, יעוי"ש, ובשבת ק"ח ב', וגם ידוע הוא דנסיעת הרמב"ם עת שחיבר פירושו על המשנה היתה בדרך ממצרים לא"י ששם עובר הים הגדול, הרי ע"כ מבואר שקורא לים הגדול - ים המלח, וכ"כ מפורש בפירושו למשנה א' פט"ו דכלים וז"ל, שהספינות אשר ילכו בהם מא"י לאלכסנדריא של מצרים הן הספינות הגדולות שהן יכנסו בתוך ים המלח, עכ"ל. ונעלה הוא מעל כל ספק שמא"י לאלכסנדריא עובר ים הגדול, ולכן בהכרח צ"ל שקורא לים הגדול - ים המלח, ואולי טעמו בכנוי שם זה מפני שגם מימי יה"ג מלוחים הן כמש"כ שם, ואיך שהוא אין ספק שמש"כ כאן שהחלזון נמצא בים המלח כונתו לים הגדול. 
@22קיט) 
@11דמצוה לתת בכל כנף ד' חוטין, חוט אחד או ב' תכלת [צמר צבוע] והשאר לבן, כפי שיתבאר בפ' תצא בפסוק גדילים תעשה לך, ואם היו כולן לבן או כולן תכלת יצא, וכן אם עשה לבן ותכלת ונפסק הלבן ונתמעט עד הכנף ונשאר התכלת לבדו כשר. וטעם הראיה משום דמתחלה כתיב הכנף ודרשינן מין כנף, היינו שיעשה החוטין ממין הכנף שהוא לבן, דרוב טליתות של פשתן הן ולבנות, וכתיב פתיל תכלת דהיינו צמר צבוע, א"כ שני מינים הם, ולפי"ז היה לו לכתוב וראיתם אותם, ומדכתיב אותו דרשו דדי בכל מין אחד לבדו. 
@11והנה מתבאר בגמ' דסברת רבי היא להיפך, דמדכלל הכתוב ראית שני המינין בלשון יחיד, לכן צריך שיהיו שניהן כאחד, ולכן ס"ל דהתכלת מעכבת את הלבן והלבן את התכלת. והנה אע"פ דקי"ל כרבנן בכ"ז בזה נשתמש בסברת רבי לענין קדימה, שלכתחלה צריך להקדים לבן לתכלת, דמדכתיב מקודם הכנף ודרשינן מין כנף דהיינו לבן והדר כתיב פתיל תכלת ש"מ דצריך להקדים הלבן לתכלת, אמנם זהו רק למצוה ולא לעכב, וזהו הפי' דתכלת אינה מעכבת וכו'. 
@22קכ) 
@11לפי פשטות הענין מורה שתלי הדבר בזמן הלבישה ולא ביחוד הכסות ליום או ללילה, ורק דביום חייב אפי' אם לובש בגד המיוחד ללילה ובלילה פטור אפי' בבגד המיוחד ליום, וכ"פ הרמב"ם בפ"ג ה"ז מציצית וז"ל, חובת הציצית ביום ולא בלילה, שנאמר וראיתם אותו - בשעת ראיה, עכ"ל. אבל הרא"ש בריש הלכות ציצית פי' דתלי ביחוד הכסות, שאם הוא מיוחד ללילה פטור אפי' אם לובשו ביום, ואם הוא מיוחד ליום ולילה חייב אפי' כשלובשו בלילה, ועיין תוס' מנחות מ' ב' שכן גם דעת ר"ת. 
@11והנה אף שהלשון פרט לכסות לילה מורה כדעת ר"ת ורא"ש דתלי ביחוד הכסות, משום דלפי' הרמב"ם הול"ל פרט ללילה, אבל עכ"ז הסברא יותר נוטה לדעת הרמב"ם, כיון דעכ"פ הכתוב תלה הדבר בראיה ולילה לאו זמן ראיה היא, וגם מ"ש בברכות י"ד ב' פרשת ויאמר [היא פרשת ציצית] אינה נוהגת אלא ביום, משמע כפי' הרמב"ם, משום דאל"ה לא שייך שאינה נוהגת אלא ביום הא גם בלילה נוהגת בכסות יום. 
@11וגם יש להעיר מדברי ר"ת גופיה ממש"כ התוס' משמו בנדה נ"א ב' על המשנה יש טעון ברכה לפניו ואין טעון ברכה לאחריו, וחקרו בגמ' לאתויי מאי, וכתבו התוס' בשם ר"ת דהיה יכול לומר לאתויי ציצית, ר"ל דכשפושט הציצית קודם הלילה א"צ לברך על קיום המצוה בעבר ועל הפטור בזמן הבא, יעוי"ש. ולפי מש"כ הוא עצמו דתלי ביחוד הכסות אם הוא של יום או של לילה א"כ איך שייך לברך בסמוך לשקיעת החמה על גמר מצותן אחרי דבאמת לא נגמר אז מצותן, שהרי אם לובש כסות יום בלילה חייב, וכשלובש כסות לילה ביום פטור, א"כ אין זה תלי כלל בזמן יום ולילה, וא"כ אין לעולם זמן הגמר מצותן. 
@11אך הנה גם ר"ת ורא"ש הביאו ראיות לדעתם דעיקר תלי ביחוד הכסות, ולכן נעשה זה כספיקא דדינא, והלובש בלילה בגד של יום אין מברך עליו, דספק ברכות להקל. - 
@11ודע דמטעם דלילה לאו זמן ציצית קיי"ל דנשים פטורות מציצית משום דהוי מ"ע שהזמן גרמא. ולכאורה לפי טעם זה הוי עיקר הפטור בגופה אבל לא בבגדה, והיינו שאם לבש איש בגד אשה חייב בציצית, אבל בספרי איתא [והובא בתוס' מנחות מ"ט א' ד"ה תכלת] ריב"ב אומר, ביחוד פטרו חכמים את הכסות של אשה מן הציצית, ונראה דסמך זה על הלשון דבר אל בני ישראל ועשו להם ציצית על כנפי בגדיהם ודריש בגדיהם של אנשים דוקא. ויוצא לפי"ז דאם לבש איש בגד המיוחד לאשה פטור מן הציצית כמו טלית שאולה שהפטור הוא על הבגד, וזה דבר חדש וצריך תלמוד [ואף י"ל סברא לפטור בזה משום לא ילבש גבר שמלת אשה והוי מעין מצוה הבאה בעבירה, וצ"ע]. - 
@11ודע דאע"פ דהכתוב תלה כאן חיוב ציצית בראיה אפ"ה סומא חייב בציצית, משום דאע"פ שהוא אינו רואה אבל אחרים רואין אותן, ודרשו כן מרבוי הלשון אשר תכסה בה בפ' תצא, ושם נבאר אי"ה, ומה שנוגע עוד לדרשה זו עיין בסמוך אות קכ"ד. 
@22קכא) 
@11עיין בדרשה הסמוכה. 
@22קכב) 
@11ועיין מענין אגדה זו בבבלי מנחות מ"ג ב', תניא, ר' מאיר אומר, מה נשתנה תכלת מכל הצבעונים, מפני שתכלת דומה לים וים לרקיע וכו' [וכבדרשה שלפנינו]. ונראה דטעם זה אינו עקרי אלא לתוספת בעלמא, משום דאל"ה קשה, כיון דעיקר מעלת התכלת היא מפני שמראהו דומה לכסא הכבוד, א"כ למה אסרו קלא אילן שמראהו שוה לתכלת, כמבואר בסמוך פ' מ"א, אלא דלטעם דרישת התכלת יש עוד טעם אחד, והוא המובא בפירש"י בפסוק מ"א וז"ל, פתיל תכלת, על שם שכול בכורות, תרגומו של שכול - תכלא, ולכן הוזכר ענין יציאת מצרים בפרשת ציצית כפי שיתבאר בסוף הפרשה. 
@22קכג) 
@11גם הם מדייקים מה דלא כתיב וראיתם אותם כמו ר"מ בדרשה הקודמת, ודרשו דמרמז דקאי על האדם העומד לנגדו וקאי על זמן ק"ש וסתם ראיה ד' אמות, דמשהאיר היום עד שמכיר את חבירו הרחוק ממנו ד' אמות אז הוי זמן ק"ש, ואע"פ דפרשה זו לא איירי בק"ש, נראה דלמדו בה לענין ק"ש משום דבכלל ג' פרשיות דק"ש הוי אחת מהן פרשה זו, ועיין מדין זה באו"ח סי' נ"ח ס"א, ובכלל דרשה זו עיין עוד בדרשה הבאה. 
@22קכד) 
@11דכשיכיר להבחין הצבע של תכלת אז הגיע זמן ק"ש, ושייך על זה לומר וזכרתם את כל מצות ה', משום דבק"ש יש קבלת מלכות שמים ואמונה באחדות ה' כמ"ש שמע ישראל וגו', וזה יסוד ועמוד כל המצות וכמ"ש במכות כ"ד א' בא חבקוק והעמידן לכל המצות על אחת - וצדיק באמונתו יחיה, וא"כ זכירה זו היא הערה מוסרית לקיום כל המצות, וע"ע מש"כ בדרשה הקודמת. - 
@11וכתבו התוס' בכלל דרשה זו דאינה אלא אסמכתא בעלמא משום דק"ש דרבנן, עכ"ל. וקשה לי על דבריהם מדבריהם עצמן במו"ק ח' ב' במה שאמרו שם מניין שאין נושאין נשים במועד שנאמר ושמחת בחגך - ולא באשתך, וכתבו התוס' וז"ל, עיקר דרשה היא ולא אסמכתא, כדאמרינן בחגיגה ח' ב' ורב אשי האי בחגך מאי עביד ליה, מבעי ליה לכדתניא, מניין שאין נושאין נשים במועד שנאמר ושמחת בחגך ולא באשתך, ובאור כונתם דמדפריך הגמרא מאי עביד בפסוק זה ומשני דאצטריך להא, ש"מ שדרשה גמורה היא, משום דאם היה רק אסמכתא בעלמא אכתי קשה מאי עביד בפסוק זה. 
@11והנה כאן בסוגיא בענין שלפנינו איתא ג"כ כלשון זה, דאחרי שמפרש דרבנן לא ס"ל הדרשה וראיתם אותו פרט לכסות לילה [כדרשה דלעיל] פריך ורבנן האי וראיתם אותו מאי עבדי ליה ומשני מבעי להו לכדתניא, וראיתם אותו וזכרתם, ראה מצוה זו וזכור מצוה אחרת התלויה בה ואיזו זו זו ק"ש, ולפי הכלל שכללו התוס' במו"ק שם דבלשון זה מבואר שהדרשה היא דרשה גמורה ולא אסמכתא, א"כ גם כאן הדרשה שלפנינו היא דרשה גמורה ולא כמו שכתבו דאסמכתא היא. 
@11ולכן נראה לי דבאמת ס"ל לרבנן דק"ש דאורייתא, כאשר כן דעת הרבה חכמים כמש"כ תוס' בברכות כ"א א' ובסוטה ל"ב ב' וכידוע בכלל שיטה זו, ואמנם לא קשה להפוסקים ק"ש מדרבנן, יען כי באמת לא קיי"ל כרבנן דהכא דוראיתם אותו מיותר, אלא קיי"ל כר' שמעון דבא למעט כסות לילה כמבואר לפנינו לעיל וכמש"כ רי"ף ורמב"ם וש"פ, וא"כ ממילא אין לנו יתור כלל על עיקר דרשה זו, ורק לדידן דקיי"ל כר"ש אפשר לומר דדרשה זו אסמכתא היא, משום דעיקרה אצטריך לפטור כסות לילה, ודו"ק. 
@22קכה) 
@11שייכות זכירת מצות כלאים למצות ציצית י"ל שלא יחשוב אדם שמותר ללבוש כלאים כמו בציצית שהותרו צמר ופשתים, לזה יזכור שרק משום מצות ציצית הודח איסור כלאים ולא בעלמא, ועיין בתוס' שבועות כ"א ב' בשם הירושלמי דמצות ציצית ואיסור כלאים נאמרו בדבור אחד, יען כי הם סותרים זא"ז, וי"ל ג"כ הבאור ע"ד שכתבנו, דכדי שלא ילמוד האדם מכאן לכל מקום לכן נאמרו בדבור אחד להורות יחוסם ויחודם זל"ז ואין למדין מהם. - 
@22קכו) 
@11עיין מש"כ בסמוך אות קכ"ט. ויש לפרש כלל הענין ממצות ציצית, שעיקר תכליתה לזכור ע"י ראיתה את חובות האדם למקום, ע"פ מש"כ בספרי המדות, כי ראוי לאדם לעשות לו סימן לדבר שדרוש ומוכרח לו לעשות ואל יסמוך על כח הזכרון לבד, וזה חובה ומצוה בין במילי דשמיא ובין במילי דעלמא, ועיין מש"כ בס"פ תצא בענין זכירת מעשה עמלק. 
@11ויתבאר ביותר ע"פ מה ששמעתי בשם הגר"א לפרש לשון הכתוב בש"א י"ז ל"ד, ויאמר דוד אל שאול, רועה היה עבדך לאביו בצאן ובא הארי ואת הדוב ונשא זה מהעדר, והכתיב זה והקרי שה, ולא נתבאר הענין, ואמר הגר"א, כי נמצא במדרש אגדה, כיון שראה דוד שנעשה לו נס ע"י שה זה כי ע"י כן לא פגעו בו הארי והדוב, שחט אותה והפשיט את עורה ועשה בגד ממנה והיה לבוש אותה תמיד כדי שיזכור תמיד הנס שנעשה לו, ולכן ניחא גם הקרי גם הכתיב שאמר לשאול ונשא שה זה, כלומר שהראה לו הבגד שהוא לבוש כדי שיזכור חסדי ה', ועל זה הוא בטוח מאימת גלית הפלשתי דאיירי ביה אז, ע"כ. ומבואר מזה שמחויב כל אדם לעשות לו סימן וזכרון לדרכיו, וזהו ענין מצות ציצית וראיתם אותו - וזכרתם ועשיתם, ודו"ק. 
@22קכז) 
@11דריש כן לענין ישוב השאלה מפני מה קבעו פרשת ציצית בק"ש מפני שיש בה חמשה עניני קדושה ואחת מהם עול מצות, ומפרש בזה איפה מרומז בה עול מצות. ונראה דחסר בגמ' המלה וגו' דעיקר הראיה מן ועשיתם אותם כי זכירה לבד בלא עשיה אינה עול. ורש"י הביא בזה הפסוק הבא ועשיתם את כל מצותי, וצ"ע למה לא הביא הפ' המוקדם, ובפרט כי בגמ' הובא הקודם. 
@22קכח) 
@11פירש"י כיון שנתחייב במצוה זו שהאיר היום נתחייב בכל המצות, דרוב מצות נוהגות ביום, ויש מפרשים שכיון שהגיע לכלל מצות ציצית, דהיינו שנעשה בן י"ג שנה נתחייב בכל המצות, ופירש"י נראה עיקר, יען דמשהגיע לבן י"ג שנה מתחייב בכל המצות יחד עם מצות ציצית ולא שייך לתלות הא בהא. 
@22קכט) 
@11ע"ד אסמכתא דריש כן, דציצית בגימטרי"א ת"ר, וחמשה קשרים ושמונה חוטין הם ביחד תרי"ג, ולכן מביא זכרון זה לזכירת כל המצות, וע"י זכירתו מביאה לידי מעשה, וכמו דדריש למעלה ראיה מביאה לידי זכירה, זכירה לידי עשיה. 
@22קל) 
@11מבואר בגמרא דלענין אישות איירי, שלא יזדקק לאשתו ויחשב באחרת, אבל לא נתבאר איפה מרומז דרשה זו בלשון זה, ונראה ע"פ המבואר בב"ב י"ב ב' ובב"ר ופירש"י פ' וירא בפסוק וסעדו לבכם, דהשם לבב בשני ביתי"ן מורה על שני לבבות, כלומר על שני יצרים, יעו"ש, ובברכות נ"ד א' אמרו ואהבת את ה' אלהיך בכל לבבך - בשני יצריך, ביצ"ט וביצה"ר, ושם ג"כ הדיוק מדלא כתיב בכל לבך בבי"ת אחד. 
@11והנה בפסוק זה מכוין בשם לבבכם על היצה"ר, על שם שמקור התאוה והחמדה היא בלב וכמ"ש הלב חומד וכו', ואמרו בברכות ס"א ב' דיצה"ר יושב בין שני מפתחות הלב. והנה כשאדם מהרהר בתאוה אחת אז א"א לו באותה שעה לחשב עוד בתאוה אחרת, שא"א לכוין הדעת בשני רעיונות כאחד, משא"כ כשמתעסק בתאוה אז אפשר לו גם להרהר בתאוה אחרת, וכשאמר כאן ולא תתורו אחרי לבבכם, היינו אחר שני יצרים כלומר אחר שתי תאוות ע"כ איירי כשמתעסק באחת, והזהיר שלא יחשב באחרת, ולפי"ז מבואר מ"ש בגמרא כאן אפילו שתיהן נשיו, ור"ל אפילו תאות דהיתר, ודו"ק. 
@22קלא) 
@11וכן חשיב בירושלמי כאן כל פרטי עשרת הדברות המקבילות אל פרשיות ק"ש, כפי שיבא לפנינו כאן בפרשה ובפ' ואתחנן ועקב, ונמנו לפנינו כסדרן בר"פ עשרת הדברות בפ' יתרו. ולפנינו הגירסא בירושלמי שתי פרשיות, אבל הנכון דצ"ל שלש פרשיות, יען שהרי מביא גם מפרשה זו שהיא שלישית, וכ"מ בתוס' ברכות י"ג ב'. 
@22קלב) 
@11דכמו האמונה כן הכפירה מורגשת אך בלב, וענין המינות כאן פשוט שהיא כפירה במציאות ה' וכהראיה שמביא מפסוק אמר נבל בלבו אין אלהים. ורש"י פי' וז"ל, מינות - אותם ההופכים טעמי התורה למדרש טעות ואליל וכה"א אמר נבל בלבו אין אלהים, עכ"ל, ולא ידעתי על מה טרח לפרש פירוש דחוק כזה ולא כפשטיה וכפשטות הכתוב כמש"כ. 
@22קלג) 
@11יתכן דתלי ענין זה בחוש העינים ע"פ מ"ש (סוטה ח' א') אין יצה"ר שולט אלא במה שעיניו רואות. 
@22קלד) 
@11צריך באור בכלל למה אינו מפרש הפסוק כפשטיה דכוליה בזנות איירי, וע"ד שאמרו העין רואה והלב חומד וכו', וי"ל משום דא"כ הול"ל מקודם ולא תתורו אחרי עיניכם והדר ואחרי לבבכם, כפי טבע הענין, כמבואר. 
@22קלה) 
@11כי שני דרכים רצויים יש לו לאדם בחייו, אשר האחת לא תצלח בלא האחרת, והוא דרך ישרה בין אדם למקום ודרך ישרה בין אדם לחבירו. והנה יסוד ההרצאה למקום היא האמונה בה' וקיום מצותיו, ולבריות - הוא מדות טובות והעדר מדות מגונות. אמנם הנסיון מורה, כי שני אלה הדרכים לא יתכנו זה בלא זה, כי מי שאינו מאמין נאמן אינו יוצא גם חובות המשובחות שבאדם לאדם, כי הוא להוט רק לנפשו ולמלא תאותיו, וכן מי שהוא בעל מדות נשחתות בהכרח שגם דעותיו לשמים אינן נאמנות, מדאינו מטיב מדותיו. והנה בכל הנוגע בין אדם למקום תלוי בלב, כי שם מקום בינה ועיון, ובנוגע למדות שבין אדם לחבירו תלוי בעין, כי מפני שהעין רואה רע גם הלב חומד לעשות הרע, ועל זה אמר, אמר הקב"ה, אי יהבית לי לבך ועינך אנא ידע דאת לי, כלומר שבאופן כזה בטוח אני שמעשיך לשמים ולבריות יהיו מכונים ורצויים ומקובלים. 
@22קלו) 
@11מדייק מדכתיב מקודם אחרי לבבכם והדר ואחרי עיניכם, ונראה דאינו בא להוציא שאין הלב נגרר אחר העינים, דהלא מפורש אמרו חז"ל (סוטה ח' א') אין יצה"ר שולט אלא במה שעיניו רואות, וכן אמרו העין רואה והלב חומד, אלא הענין הוא דחד בתר חד גריר, העינים אחר הלב והלב אחר העינים, ומפני שגרירת הלב אחר העינים הוא דבר פשוט ומוחשי, לכן אשמעינן כאן הכתוב בהקדימו לב לעין דלפעמים גם העין נגרר אחר הלב, והיינו מי שהוא בעל מחשבות רעות ומגרה יצה"ר אנפשיה ע"י הרהורים ומזמות רעות, ומביא ראיה מסומא. 
@22קלז) 
@11כמש"כ בנחמיה ואת שבת קדשך הודעת להם ומצות וחוקים ותורה צוית, הרי דהקביל מצות שבת כנגד כל מצות התורה, ועיין לפנינו בפ' בשלח בפ' עד אנה מאנתם לשמור וגו' (ט"ז כ"ג). ובכלל דרשה זו עיין מש"כ לעיל אות קל"א וצרף לכאן. 
@22קלח) 
@11נראה דאין הכונה אני הוא שעתיד ליפרע ממי שאינו מטיל ציצית בבגד של ארבע כנפות, דפשיטא הוא, דמאי גרע משאר מצות עשה שבתורה, אלא רומז למ"ש במנחות מ"א א' דבעידן ריתחא מענשינן אעשה, כלומר אע"פ דמי שאין לו בגד של ד' כנפות אינו מחויב בציצית אפ"ה בעידן ריתחא מענשין את מי שאינו מביא עצמו לחיוב ציצית, היינו מי שאינו עושה לו בגד של ד' כנפות כדי להתחייב בציצית, ולפי"ז ממילא מבואר אשר שלא בעידן ריתחא נותנין שכר למי שמביא עצמו לחיוב ציצית, כיון דמדינא אין מחויבין לעשות בגדי של חיוב, כמבואר. 
@22קלט) 
@11עיין מש"כ לעיל אות קל"א, ומכאן ראיה דצריך להסמיך אלהיכם לאמת דהא כל עיקר הרמז כאן הוא מסמיכות אלהיכם לאמת, וע' במג"א סי' ס"ו ס"ק י"ט ובתוס' יו"ט פ"ב מ"ט דברכות. 
@22קמ) 
@11רומז למ"ש באגדות הרי שבאו עשרה רווקים על מצרית אחת ונתעברה מהן בעשרה עבורין עשרה בכורות שהן בכורים לאב כולן מתו בשעת מכת בכורות. 
@22קמא) 
@11קלא אילן הוא צבע הדומה למראה תכלת, ותכלת דמיו יקרים כמש"כ לעיל בפסוק ל"ת מפני שנצבע בדם חלזון העולה אחת לשבעים שנה, ומרמין הרמאין למכור קלא אילן תחת תכלת, ואין בני אדם מכירין בו, ורק הקב"ה יודע בו, וזהו שאמר, כשם שא"א להבחין בבחינה אנושית בין תולדות האבות ובנים שנולדו בעיבור המתובל ההוא, כמבואר, ורק אנכי המבחין ומעניש, כך מי שמרמה בקלא אילן תחת תכלת, שאין מכיר בו אלא אני, ג"כ אני עתיד ליפרע ממנו, ועיין מש"כ השייך לדרשה זו לעיל בפסוק ל"ט בדרשה וראיתם אותו אות קכ"ב. 
@00פרק טז 
@22א) 
@11דייק הלשון ויקח שאינו מכון כ"כ להמשך הענין, רק ללקיחה ביד דבר ממש, ויותר היה נאות כאן לכתוב ויקם או ויעמוד וכדומה מן הלשונות המורות על המחלוקת, ודריש שלקח מקח רע לעצמו. וי"ל הכונה ע"פ המבואר באגדות שהיה עשיר והוציא על מחלוקת זו הרבה כסף ששיחד את בני חברתו והאכילם והשקם, הרי קנה לו בכספו עסק רע שלא כדרך העולם שקונין בכסף הרבה מקח טוב, ועיין במדרשים. 
@22ב) 
@11לכאורה הוי כונת הענין לדרוש השמות לפי ענין הפרשה כאשר כן הוא מדרך האגדות וכמש"כ לעיל ר"פ שלח בשמות המרגלים, אבל לא נתבאר מה הכריחו בכ"ז לדרוש כן, ואפשר לומר דקשה לו ממ"ש במגילה ט"ו א' כל שמעשיו ומעשה אבותיו סתומין ופרט לך הכתוב באחד מהן לגנאי בידוע שהוא רשע בן רשע, יעו"ש. ולפי"ז הלא יהיה צ"ל דגם אבותיו של קרח שחשיב בזה היו רשעים, לכן דריש כל השמות כתוארים על קרח לבד, וכן יתר השמות שבפסוק זה, כפי שיבא עוד. 
@11ודריש קרח, שנעשה קרחה בישראל, וי"ל הבאור שעל ידו נעשה קרחה בישראל, כלומר חסרון אנשים רבים, שע"י המחלוקת נהרגו יותר מי"ד אלפים איש, כמבואר בפרשה הסמוכה, ועיין בחא"ג. 
@11וכן דריש תואר על קרח, בן יצהר - בן שהרתיח עליו את כל העולם כצהרים, ופי' בחא"ג שאיש אחד הביא חמה וקצף על כל ישראל, כמש"כ לקמן הבדלו מתוך העדה ואכלה וגו', עכ"ל. אבל לא ביאר מהו הלשון כצהרים, ונראה ע"פ מ"ש במדרשים ס"פ לך בעצם היום נמול אברהם - בחצי היום, בצהרים, וזה מפני שרצה אברהם לפרסם דבר המילה, וזמן הצהרים הוא יותר מסוגל לפרסום, שאז כל בני האדם נעורים. ומהאי טעמא אמרו בשבת פ"ט א' שהגביל משה לישראל זמן קבלת התורה בו' שעות היום דהיינו בצהרים, משום דאמרו שם (פ"ו ב') על הפסוק דישעיה מ"א לא מראש בסתר דברתי דקאי על נתינת התורה שהיתה בפרסום, ולכן קבע זמן צהרים שהוא זמן יותר מסוגל לפרסום, וכאן כונת הדרשה שפרסם מאד דבר המחלוקת, וכדי לצייר גודל הפרסום המשיל על זה את זמן הצהרים. 
@11ועוד דריש בן קהת - בן שהקהה שיני מולידיו, והכונה פשוטה שבייש את אבותיו במעשיו הרעים, והמליצה קהות שינים לזה נראה דהוא תואר להפרות הבזיון, ובאור הדבר, מפני שכשידוע היה שבט קהת היותר קדוש בישראל, כמבואר בפ' במדבר ובפ' נשא מעבודת הקודש שהיתה נתונה עליהם, וידוע דכל המקודש מחבירו בזיונו מרובה מבזיון חבירו, ורומז לגודל בזיונו עד שהקהה את שיניו. 
@11ודריש עוד בן לוי - בן שנעשה לויה בגיהנם, וי"ל הכונה שירד לגיהנם בלויה גדולה, כלומר בקיבוץ אנשים רבים, כמבואר בפרשה שבלעה הארץ אותו ואת כל עדתו. 
@11ומה שלא חשיב עוד סדר הדורות עד יעקב ולדרוש בן יעקב - בן שעקב עצמו לגיהנם, מפרש בגמ' שראה יעקב בנבואה מחלוקת זו וביקש מהקב"ה שלא ייחסו אותו אליו במעשה זו, ומבואר זה לפנינו בפ' ויחי בפסוק בסודם אל תבא נפשי. 
@22ג) 
@11עיין מש"כ ריש אות הקודם, ובנוסחאות אחרות הגירסא שאיבר לבבו, ונראה כי היא גירסא נכונה, והוא מלשון אבירי לב (ישעיה מ"ו) והבאור הוא שהקשה את לבו מעשות תשובה ולא כמו און בן פלת, כפי שיתבאר. 
@22ד) 
@11עיין מש"כ ריש אות ב' בענין דרשת השמות, ודריש און שישב באנינות, כלומר שהיה מתאבל על שהיה בעצה עם קרח ועדתו, ויתבאר עפ"י מ"ש בגמ' כאן שאשתו הניאתו מלעמוד במחלוקת וחזר בו והיה מתאבל על תחלת מעשיו, ויש בזה עוד פירושים. ומעין כונה זו דריש בן פלת - בן שנעשו לו פלאות, שחזר בו, ובן שראה והבין והכיר אמתת וצדקת משה. 
@11אמנם צ"ע דהא בפסוק כתיב בני ראובן וקאי גם על דתן ואבירם, וצ"ל דכיון דכבר דרש השמות של קרח על הסדר וגם שמות דתן ואבירם, לכן עתה בבואו לדרוש השם און בן פלת, לא חש לדרוש גם השם בני ראובן עליו ובא בני במובן בן כמו ובני דן חושים. 
@22ה) 
@11יתכן דלא ניחא ליה לפרש קראי מועד שהוא סתם תואר, דהא כבר כתיב נשיאי עדה, וי"ל בטעם כל אלה הדרשות להורות לבאי עולם עד כמה גדול ארס המחלוקת עד שאנשי מעלה נסתבכו בה. 
@22ו) 
@11אינו מבואר איפה מרומז חשד זה במחלוקת זו, ואפשר לומר עפ"י מ"ש בסוטה ד' ב' כל המתגאה לסוף נכשל באשת איש, וקרח ועדתו הלינו על משה כי מתנשא הוא עליהם, וכמו שאמרו ומדוע תתנשאו וגו' כי תשתרר עלינו, וכדי לאמת דבריהם חשדוהו גם בעונש הבא לרגלי הגאוה, כמבואר. 
@11ואינו מבואר טעם הראיה מפסוק ומשה יקח את האהל וגו', איפה מרומז שכל אחד קנא את אשתו ממנו, וי"ל דסמיך על סוף הפסוק והיה כל מבקש ה' יצא אל האהל, ובודאי הלכו גם הנשים לבקש גם הן דבר ה', וכמ"ש במדרשים דנשי המדבר צדקניות היו, וכדי להרעימו קנא כל אחד את אשתו כשהלכה אל משה אל האהל, להראות כי חשוד הוא אצלם בזה מפני גאותו לדעתם, כמבואר. ולכן לקח את האהל ונטה לו מחוץ למחנה כדי שיפול החשד, דמסתמא לא תלכנה יחידות אליו באין איש עמהן, והנה אף כי הפסוק הזה אינו כתיב בפרשה זו מ"מ דרשו כן דעכשיו במעשה קרח היה הדבר כן בעת שהיה יושב באהלו. 
@22ז) 
@11המפרשים האריכו לבאר טעם השייכות והמדה כנגד מדה שהשיבו ה' רב לך אל תוסף דבר אלי, ורש"י פירש, ברב בישר את בני מחלוקתו רב לכם בני לוי והקב"ה מדקדק עם צדיקיו ונענש באותה מדה, עכ"ל. ולכל המפרשים מבואר שחטא משה במה שאמר לשון זה ולא בארו מה חטא בזה. 
@11ולי נראה דבאמת לא חטא כלל בלשון זה, רק כי מפני שאמר רב לכם בני לוי, דמשמעות כבר יש לכם רב כבוד וגדולה, ואחרי כי גם הוא היה מבני לוי הרי ממילא כלל גם עצמו בזה, ולכן אמר לו הקב"ה בעת שהרבה לבקש ממנו על עצמו שיכנס לא"י ג"כ בלשון זה רב לך, כלומר, כבר הניחותי לך כמה פעמים, וכמו שאמרת אתה בעצמך שרב להם לבני לוי, ולכן אל תוסף לדבר ולבקש ממני, ומצינו כעין כונה זו באגדה דחלק קי"א א' שהשתמש הקב"ה בדעתיה דמשה, שאמרו שם, בשעה שעלה משה למרום מצאו להקב"ה שהיה כותב ארך אפים, אמר לפניו, רבש"ע, ארך אפים לצדיקים, אמר לו, אף לרשעים, אמר לו, רשעים יאבדו, וכשחטאו ישראל והתפלל עליהם משה ואמר ה' ה' אל ארך אפים, אמר לו הקב"ה וכי לא כך אמרת ארך אפים לצדיקים, וה"נ הכונה וכי לא כך אמרת רב לכם בני לוי, ודו"ק. 
@22ח) 
@11לכאורה דבר פשוט הוא מסברא שצריך לשלוח שליח, וכי ס"ד שידונו לאיש בלא הזמנה, ומצאתי בחידושי הריטב"א שכתב הרבותא דרבא, דבעינן דוקא הזמנה ע"י שליח, אבל אם הבעל דין בעצמו מזמין לבע"ד חבירו לא מחשיב הזמנה לענין שאם לא בא תהא מחשב כאפקירותא, כיון דכתיב וישלח, צריך שליח דוקא. 
@22ט) 
@11פירש"י אי לאו דשליח אמר למשה מנא הוי ידע, עכ"ל. ובסמ"ע סי' י"א מסיים בזה דאי היה אסור לא היה משה כותבו בתורה, עכ"ל. ונראה כונת הדברים האלה, משום דבאמת י"ל דאין ראיה שאין בזה איסור לה"ר, אך השליח לא ידע הדין או סבה אחרת היתה בהגדתו, אך מדכתב זה משה בתורה, ש"מ שכן הוא האמת דאין בזה משום לה"ר, ודו"ק. - 
@11והנה שמעתי להקשות על ראיה זו בכלל ממ"ש בירושלמי פאה פ"א ה"א מותר לומר לשה"ר על בעלי המחלוקת, וא"כ הלא אין ראיה מכאן לדעלמא, שהרי הם היו בעלי מחלוקת, ולכאורה היא קושיא חזקה. אבל אפשר ליישב בפשיטות דמהאי טעמא גופא מוכח שמותר לשליח ב"ד לומר לשה"ר על המתפקר בו, דכיון דמתפקר בב"ד או בשלוחם הוי כמו בעל מחלוקת שחולק על הב"ד וממילא גם על מצות התורה, ולולא סברא זו באמת לא נתבאר טעם היתר הגדת לשה"ר על המתפקר בשליח ב"ד. ויש לנו עוד דרכים בישוב קושיא זו, אבל מש"כ נראה פשוט יותר, ודי בזה. - 
@11אך בכלל קשה עיקר דרשה זו ומה שפירש"י אי לאו דשליח אמר למשה מנא הוי ידע, כי המעט דברים נסתרים כתב משה בתורה כמו ותצחק שרה בקרבה, ויאמר עשו בלבו, והענין פשוט שכתב הכל ע"פ ה', וא"כ ה"נ כן. וי"ל ע"פ מ"ש בסנהדרין מ"ג ב' במעשה דעכן ששאל יהושע את ה' מי חטא ואמר לו וכי דלטור אני לך וכו' יעו"ש, הרי דענין לשה"ר אין הקב"ה מגלה, ודו"ק. 
@22י) 
@11פירש"י כדי שלא יאמר תלמי חמור לא לקח אבל חפץ אחר לקח, עכ"ל. וענין הדבר בכלל, משום דזה המלך תלמי אולי היה מבקש למצוא עילה בתורת משה, ומה שכנס ע"ב זקנים עיין משכ"ל בפ' בהעלותך בפסוק אספה לי שבעים איש. 
@22יא) 
@11ר"ל א"א לומר בלא אגרא, וכי משתבח היה בזה שלא נטל בלא שכר, אלא דאפילו באגרא, והיינו טעמא משום דעשיר היה ולא היה נזקק כלל לחמורי אחרים, ועיין בחא"ג. וכלל ענין הדבר שרצו חז"ל להוכיח דהיה עשיר הוא משום דקיי"ל אין הנבואה חלה אלא על חכם גבור ועשיר ועניו, ומבואר זה היטב לפנינו לעיל ס"פ בהעלותך בפסוק והאיש משה עניו מאוד. 
@22יב) 
@11הנה לעיל בפסוק י"ב הבאנו דרשת רבא מנלן דמשדרינן שלוחא ומזמנינן לדינא, ואינו מבואר מה שנה דבריו עוד הפעם מנלן דמזמנינן לדינא, ונראה דכאן יליף עיקר הדבר דצריך להזמין לדין, והיינו שאין לב"ד לדון בלא הזמנה, אף שנתברר להם הענין לאשורו בלעדו, ולעיל יליף דצריך לשלוח שליח ב"ד ולא די אם הבע"ד בעצמו מזמנו כמש"כ שם. ועיין ברא"ש ומהרש"א גירסות אחרות בזה, אבל אין מתיישבות בפשיטות. 
@22יג) 
@11לא נתבארה הכונה בזה, דהא פשיטא שמזמנין לדין לפני אדם גדול, וי"ל דרבא לשיטתיה בסנהדרין ח' א' דאמר, הני בי תלתא דייני דיתבי ואזיל שלוחא דבי דינא ואמר מפומא דחד [להזמין לדין] לא אמר כלום עד דאמר משמיה דכולהו, וקמ"ל הכא דאם יש בתוך הב"ד אחד מיוחד גדול ומומחה לרבים חולקים לו כבוד ומזמינים משמו אע"פ שיש עוד שנים עמו, ויליף כן מדהזמין משה את קרח ועדתו ואמר היו לפני ה', ואע"פ שגם הוא היה דן אותם בכ"ז לא אמר היו לפנינו. ולפי"ז יש להעיר ברמב"ם וטוש"ע שהעתיקו דיניה דרבא בסנהדרין שם ולא העירו מאומה מדעת רבא כאן, אשר לפי הנראה הוא הוספה והמשך לדינו שבסנהדרין, ורק הרמ"א בסי' י"א ס"ב זכר זה בשם הנמוק"י, וצ"ע. 
@22יד) 
@11נראה דר"ל דכשמזמינין לדין צריך להודיע מי הוא בעל דינו, כמו הכא שאמר אתה והם, מצד אחד, ואהרן מצד השני. 
@22טו) 
@11ועיין מפרטי דין זה בחו"מ סי' י"א, וכבר הערנו שיש בענין דינים אלו גירסות שונות, ע' ברא"ש ומהרש"א, ואנחנו העתקנו כפי הנאות ומתקבל להענין. 
@22טז) 
@11ר"ל אין מניחין להשריש את המחלוקת, כי אלמלא הלך משה להם היו קיימים במחלוקתם, ונסה הוא ללכת להם אולי ישקיע אש המחלוקת, ועיין בחא"ג. וצ"ל דאפילו למ"ד בקדושין ל"ב א' הרב שמחל על כבודו אין כבודו מחול אך במקום שאפשר ע"י מחילת כבודו למנוע ממחלוקת כבודו מחול, ואדרבה צריך למחול, שהרי כן עשה משה שמחל על כבודו והלך לבעלי מחלוקתו. 
@22יז) 
@11ומפרש בגמרא בשלמא ההוא דקא משתבע דקאי באיסורא, אלא ההוא דקא משבע ליה אמאי [ר"ל אמאי כוללים אותו בלשון רשעים שאומרים בלשון רבים], משום דתניא ר' שמעון בן טרפון אומר, כתיב (פ' משפטים) שבועת ה' תהיה בין שניהם, מלמד שהשבועה חלה על שניהם, ע"כ. ור"ל דגם זה המשביע נענש על שלא נזהר למסור ממונו ביד איש נאמן ובאו לידי חלול השם. ואמנם אינו מבואר מה שפסק ותנא בסתמא אם אמר הריני נשבע ולשון זה כולל אף בזמן שנשבע באמת, ונ"ל ע"פ המבואר לפנינו בפ' ואתחנן בפסוק ובשמו תשבע (ו' י"ג) דגם משבועת אמת ראוי להמנע, יעו"ש בארוכה. 
@22יח) 
@11לכאורה הוי פשטות הכונה שביקש משה מהקב"ה שימותו שלא כדרך כל הארץ, דאל"ה יאמרו הבריות לא ה' שלחו, וא"כ הלשון לא ה' שלחני פירושו שכך יאמרו המבקרים, אבל במ"ר מפרש בענין אחר שאמר משה אם הרופאים עולים ומבקרים וכו' אף אני כופר ואומר לא ה' שלחני, ע"כ. הרי דקאי האמירה על משה, ומירושלמי שנביא בפסוק הבא משמע שהפירוש כן הוא. 
@11והנה אע"פ שמפרש המשמעות מלשון הפסוק דרומז על ענין ביקור חולים, בכ"ז עדיין אינו מבואר איפה מרומז ענין זה בלשון הכתוב, ואפשר לומר ע"פ מ"ש בברייתא דאבל רבתא פ"ח וביו"ד סי' שצ"ג ס"ג יוצאין לבית הקברות ופוקדין על המתים שלשה ימים שמא עדיין חי הוא, והנה פקידה כזו שייך רק במיתה טבעית, אבל במיתה שלא ע"פ הטבע כמו בליעת קרח ועדתו לא שייך בהם פקידה כזו שמא חיים הם, אחרי שהקב"ה חפץ במיתתם ובודאי מתו, ולפי"ז מפרש הלשון ופקודת כל האדם יפקד עליהם מלשון פוקדים על המתים כמבואר, שזה ג"כ ענין בקור שמבקרים אם חי הוא, וממילא הוי רמז מכאן לכל ענין בקור חולים, כל אופני בקור, ודו"ק. ועיין לפנינו בפ' יתרו בפסוק והודעת להם את הדרך ילכו בה מובא שם ג"כ סמך מה"ת למצות בק"ח, ושם מבואר בארוכה. 
@22יט) 
@11ר"ל שיקרב פתחו של גיהנם ותפתח הארץ במקום שהם, ואין זה בכלל אין כל חדש, ועיין מענין דרשה זו בנדרים ל"ט ב'. ובירושלמי סנהדרין פ"י ה"א דריש שאמר משה אם נברא לארץ פה מוטב ואם לאו יברא לה עכשיו, אבל בבבלי נדרים שם פריך לדרשה זו ג"כ משום אין כל חדש, ולכן השמטנוה. ובלא"ה צ"ע דרשה זו דהא מפורש איתא בפ"ה מ"ו דאבות שפי הארץ נברא בשעת הבריאה בערב שבת ביה"ש וא"כ איך נסתפק משה ואמר אם נברא לארץ פה, וצ"ל אם בריאה וכו' - אם הפתח הוא במקום זה. 
@22כ) 
@11היא מלה יונית, ופירושה העדר התגלות, כלומר מפני שלא נגלה להם היאמנו דבריהם, לכן לא דברו בלשון החלט. 
@22כא) 
@11וכן אליהו אמר (מ"א י"ח) ענני ה' ענני וידעו העם הזה ואם לא - ואתה הסיבות את לבם אחורנית, וכן מיכה אמר (מ"א כ"ב) אם שוב תשוב בשלום לא דבר ה' בי. 
@22כב) 
@11כתבו התוס' שהכונה היא שכל דמים נבלעים בארץ אלא שרשומן ניכר ושל הבל אין רשומן ניכר, ועיין בחא"ג בהרחב באור. 
@22כג) 
@11וכתבו התוס' הא דכתיב (פ' בשלח) תבלעמו ארץ - טובת המצרים אינה קרויה טובה, עכ"ל. ויש לכוין דבריהם ע"פ מ"ש מעשה ידי טובעים בים ואתם אומרים שירה [ע' סנהדרין ל"ט ב' ולפנינו פ' בשלח]. 
@22כד) 
@11י"ל בדעתיה דר' יוחנן דלכן נותר בחיים מן הבלועין ומן השרופין כדי שיראה בעונשם וישים אל לבו, ומת אח"כ במגפה, ויש מפרשים שעמדה לו בזה זכות בניו שהיו גדולי ישראל, וס"ל ברא מזכה אבא, ודעת המתניתא י"ל ע"פ מ"ד במ"ר כאן למה נעשו בו בקרח שני דינין, בליעה ושריפה, שאלו נשרף ולא נבלע היו הבלועין מתרעמין שהלא הוא הביא עליהן את כל הפורעניות והוא ניצל, וכן אם לא נשרף היו אומרים כזה הנשרפין, ולפי"ז כש"כ הוא דא"א לומר שלא היה משניהם. 
@22כה) 
@11י"ל הסבר הענין ע"פ מ"ד באגדות כל העולם כולו שליש ימים שליש מדבר שליש ישוב [ע' פירש"י לישעיה מ' י"ב בפ' וכל בשליש עפר הארץ], ולכן נבראו פתחים לגיהנם בכל אלה המקומות לרמז לדבר שאין נסתר מחמתו, ואל יאמר האדם שיברח מישוב למדבר ולים או להיפך, וכמ"ש דוד המע"ה אנה מפניך אברח, והפתח שבירושלים הוא הפתח שבישוב, ומה שנתקן דוקא בירושלים י"ל מפני שירושלים היא טבור העולם כנודע. 
@22כו) 
@11והם היו אז במדבר, ופתח להם הגיהנם את פתחו מדירדו חיים בגופם. 
@22כז) 
@11טימוס הוא אוצר, ור"ל גם שמותיהם שהיו חקוקים על אוצרותיהם ושטרותיהם פרחו כדי שלא יזכרו עוד. 
@22כח) 
@11יתכן דמדייק מדלא כתיב וכל אשר אתם, אלא להם, משמע השייך להם אף כי ברשות אחרים. 
@22כט) 
@11וכדעת ר"א כן גם דעת ריב"ב בדרשה הבאה, ובבבלי כאן עוד דעת חכמים שמשה וחנה התפללו עליהם, ולפי"ז דעת רוב החכמים שגם לעדת קרח יש חלק לעוה"ב, וע"ע בסמוך. 
@22ל) 
@11הכונה מבואר שדריש בגז"ש אבידה אבידה, ודעתו שעדת קרח באים לעוה"ב וכדעת רוב החכמים בגמרא כמש"כ בדרשה הקודמת. ובבבלי סנהדרין ק"ט ב' באה דרשה זו בקיצור בזה"ל, ר' יהודה בן בתירה אומר, הרי הן כאבידה המתבקשת שנאמר תעיתי כשה אובד בקש עבדך, ופירש"י כך אמר דוד על בני קרח, הם תעו כשה אובד ואתה ברחמיך הרבים בקש עבדיך והביאם לעוה"ב כי מצותיך לא שכחתי, שקיימו כל מצותיך כדכתיב כי כל העדה כולם קדושים, עכ"ל. ולפי פירושו כיון דוד בפסוק זה על בני קרח, ואין זה פשטות הענין. 
@11אבל כפי המתבאר מדרשת ריב"ב שבירושלמי שלפנינו שבאה בבאור מרווח אין כונתו כלל שפסוק זה אמר דוד על בני קרח אלא על עצמו כפי פשטות הענין, ורק יליף בגז"ש אבידה אבידה כמבואר, וכ"ה הלשון במ"ר, מה אבידה האמורה בדוד סופה להתבקש אף אבידה האמורה כאן סופה להתבקש, וחידוש גדול על רש"י שפירש בפירוש דחוק כזה. 
@00פרק יז 
@22א) 
@11הנה הא דנשרפו כתיב בפרשה הקודמת ואש יצאה מאת ה' ותאכל את החמשים ומאתים איש, ובפרשה זו פ' ד' כתיב אשר הקריבו השרופים, וס"ל דרק נשמתם נשרפת ולא גופם, ומדייק יתור הלשון בנפשותם ולא ס"ל הדרשה שבסמוך שנתחייבו שריפה על עסקי נפשותם, ויליף מכאן דכל שריפת ב"ד הוא רק שריפת נשמה וגוף קיים, והיינו שנותנין לתוך פיו של הנדון פתילה של אבר רותח ויורדת לתוך מעיו וחומרת אותם, ועיין באות הסמוך. 
@22ב) 
@11דיוקם של הדורשים האלה [בדרשה זו והקודמת], אפשר לכוין כן, למ"ד גוף קיים ונשמה נשרפת, יהיה שעור הכתוב כן, את מחתות החטאים האלה (כלומר הגויות שהיו מונחות לפניו, כהוראת כנוי הרומז האלה בכל מקום) [החוטאים] בנפשותם, כלומר לנפשותם המה אשר בעצמם אבדון, וב' בנפשותם מורה על הדבר שבו ובתוכו נעשתה פעולת החטא וכמו אל תחטאו בילד (בראשית מ"ג) והאי ותאכל דלעיל מיניה (ט"ז ל"ה) הוא במובן חרב תאכלו (ישעיה א') - הריגה, דרק הנשמה אובדת והגוף קיים. ולמ"ד שגם גופם נשרף כמשמעות הפעל ותאכל הבא גבי אש, לדידיה מוסב כנוי הרומז האלה לא על החטאים (דאחרי דגם גופם נשרף לא שייך לרמז באצבע עליהם כמובן) כ"א על המחתות, כלומר המחתות האלה של החטאים, וב' בנפשותם מורה על סבת החטא ומקורו, היינו תאות נפשם וזדון לבם וכמו חטאתו אשר חטא בה (ויקרא ה'). 
@22ג) 
@11מעוג הוא דבר מאכל, וכמ"ש האלמנה הצרפתית לאליהו חי ה' אם יש לי מעוג (מ"א י"ז). וי"ל עוד דע"ד רמז דריש המלה חרק על מעשה קרח, להיות אותיותיהן שוות, וכמו שדרשו בירושלמי נזיר פ"ז ה"ב או בקבר - אי ברקב, ועוד כהנה. 
@22ד) 
@11וכמו בלחם הפנים כשהכניסו אותו למקדש היו מניחין אותו על שולחן של שיש וביציאתו על שולחן של זהב, ועיין שקלים פ"ו מ"ד. 
@22ה) 
@11ועיין לפנינו בפ' פקודי בפסוק ויקם משה את המשכן מבואר הדין דאין מורידין בקודש, כגון למכור ס"ת ולקנות ספרים או לכתוב גט על קלף המעובד לשם ס"ת וכדומה, ופרטי דינים באו"ח סי' קנ"ד. 
@11ועיין בברכות כ"ח א' איתא הלשון גמירי דמעלין בקודש וכו', ותמה הגרי"ב בגה"ש על הלשון גמירי אחרי דילפינן זה מפסוק, אמנם בירושלמי בכ"מ הובא ענין זה ולא יליף משום פסוק, ובירושלמי ברכות פ"ג ה"ג איתא הלשון שמעתי שמעלין בקודש וכו', וצ"ל דהלמוד מפסוק זה הוא אסמכתא, ועיקר הענין היו לחז"ל מסור ומקובל. 
@22ו) 
@11וסיפא דקרא ויוציאה מחיקו והנה היא מצורעת כשלג, והכונה היא מפני שצרעת בא על עון לה"ר כמבואר לפנינו בפ' מצורע וכאן היה ענין לשה"ר כמש"כ אתם המתם את עם ה', ועיין בסמוך פ' י"ב, ומדייק הלשון כאשר דבר ה' ביד משה לו, שאין זה לשון רגיל, אלא כאשר דבר ה' אל משה. - 
@11וכתב הרמב"ם בסה"מ שורש שמיני דלאו זה הוא ע"ד אסמכתא, ועיקר כונת הלשון ולא יהיה כקרח ועדתו הוא ע"ד השלילה. ובאורו ע"פ המבואר בתנחומא, שהקב"ה מודיע בזה, שכל מי שיחלוק על הכהונה לא יחול בו העונש כמו בקרח ועדתו להיות מן הבלועים ומן השרופים אלא יהיה עונשו כאשר דבר ה' ביד משה, ר"ל הצרעת, וכמ"ש רב אשי ראוי לצטרע, והרמב"ן הרבה לחלוק עליו, דאדרבה דרשה זאת דתנחומא היא אסמכתא, ועיקר כונת הכתוב בא לאזהרת לאו שלא יחלוק אדם על הכהונה, עיי"ש בארוכה, ועיין מש"כ בפרשה ואתחנן בפסוק ודברת בם מיומא י"ט ב'. 
@11אבל י"ל סמך ראיה לדעת הרמב"ם ע"פ מש"כ הרשב"ם בב"ב קכ"ב א' וז"ל, הכי גרסינן אמר ר' יהודה ולא בא לחלוק, מדלא אמר ר' יהודה אומר, עכ"ל. ולפי"ז אחרי דכאן הלשון רב אשי אומר, הרי מבואר שבא לחלוק על רב דס"ל דעובר בלאו אלא דראוי לצטרע וכדרשת התנחומא, כמש"כ, וס"ל דלא בא הלשון להורות דיש לאו בזה, וא"כ אפילו אם נימא כדעת הרמב"ן דלדעת רב הוי לאו זה לאו גמור, עכ"פ מדפליג רב אשי עליו דין הוא דצריך לפסוק כרב אשי דבתרא הוא והלכה כבתראי, וא"כ עיקר כונת הכתוב בא לדרשת רב אשי וכמש"כ הרמב"ם, ודו"ק. 
@22ז) 
@11לא ידעתי למה לא הביא הראיה מפסוק הקודם ממ"ש משה אל אהרן קח את המחתה ושים קטורת וכפר עליהם, וזה היה ראיה יותר מכרחת מהראיה שמביא מפסוק זה שמספר רק מעשה אהרן, משא"כ בפסוק הקודם הוי צווי דמשה. ואולי ניחא ליה להביא פסוק זה משום דבו נאמר ויעמוד בין המתים ובין החיים שזה יותר מפורש לענינו, ובודאי עשה כן ע"פ צוויו של משה, משא"כ פסוק הקודם אפשר לומר דמשה צוה להקטיר קטורת רק לעשות נ"ר להקב"ה ופן ואולי ירחם, ודו"ק. 
@11גם י"ל דעיקר הראיה הוא מן ויעמד בין המתים וגו' והכונה דהנגף - מלאך המות - עמד על עמדו ולא עשה עוד מאומה וכמו ויך שלש פעמים ויעמד (מ"ב י"ג, י"ח), ודבר זה מסר לו המה"מ דאין לו שליטה בשעת הקטרת הקטורת. 
@22ח) 
@11מעשה הקטורת היה בחשאי בהיכל שהיה הכהן לבדו שם, כדתנן פורשים היו מן האולם ולמזבח בשעת הקטרה וכש"כ מן ההיכל, דילפינן מן וכל אדם לא יהיה באה"מ (פ' אחרי), וגם ענין לשון הרע על הרוב הוא בחשאי שהמספר לה"ר דרכו לספר בחשאי, ובמעשה פרשה זו היה ענין לשה"ר, כמש"כ אתם המיתם את עם ה', וכמש"כ לעיל. ואמנם על לשה"ר כזו שהיא בפרהסיא מכפרת המעיל של הכה"ג, דדרשינן יבא דבר שבקול [היינו הפעמונים שבמעיל המשמיעים קול] ויכפר על דבר שבקול, ע"ש הכתוב מברך רעהו בקול גדול, ומבואר לפנינו בפ' תצוה כ"ט א', יעו"ש. 
@22ט) 
@11דכתיב בצנצנת המן (פ' בשלח) והנח אותו לפני ה' למשמרת וכתיב כאן למשמרת לאות וגו', ודריש מה צנצנת המן נגנז אף מקלו של אהרן נגנז, ודבר זה היה ידוע לחז"ל בקבלה ואסמכוהו אקרא לסימן וזכרון כדרכם בקודש, כמש"כ מזה כמה פעמים. ודבר גניזת הארון היה ע"י יאשיהו המלך כמבואר בדה"י ב' ל"ה ונתפרש ביומא נ"ב ב' מפני שהיה ירא שלא יגלה לבבל, יעו"ש. 
@00פרק יח 
@22א) 
@11בעבודתך היינו שמירה שהם שומרים ג"כ, ובעבודתם היינו שירה ונשיאת המשכן בכתף, והיינו וילוו עליך וישרתוך, שאתה עושה עיקר עבודה, עבודת המזבת, והם טפלים לעבודתך לנשאו בכתף, ולמדך הכתוב שיהיו לוים טפלים בשמירת כהנים, והטפילות ניכר בזה שהכהנים ישמרו למעלה והלוים למטה, ומטעם זה היו בית אבטינוס ובית הניצוץ ששם הכהנים שומרים בנויות עליות, ובית המוקד היה כיפה בנויה ע"ג לשכת אבנים, ומבואר בפרטיות במס' מדות. 
@11ורמב"ם פ"ח ה"ד מבית הבחירה כתב וז"ל, מצות השמירה שיהיו הכהנים שומרים מבפנים והלוים מבחוץ, והנה אע"פ שכן הוא בספרי כאן, בכ"ז לא ידעתי למה שבק הגמרא שהחליטה שהכהנים שומרים למעלה והלוים למטה, ותפס כספרי, וצ"ע. 
@11ודע שכתב הב"י באו"ח סי' קכ"ח שאינו יודע טעם למנהג שהלוים יוצקים מים ע"י הכהנים כשעולין לדוכן, ורק בזוהר מצא סמך לזה, ולי נראה דמלשון פסוק שלפנינו יש למצוא רמז לזה, כי בקדושין כ"ב ב' מבואר דרחיצה בכלל היא אחת מעניני השירות, ובזבחים י"ח ב' מבואר דנשיאת כפים היא אחת מעבודות הכהונה, וא"כ אחרי דכתיב כאן וילוו עליך וישרתוך, והיינו שהלוים ישרתו להכהנים בעבודתם, והרי מבואר דהלוים משרתים ברחיצה לכהנים בעבודתם בנשיאת כפים. 
@22ב) 
@11ר"ל מה עבודת כהנים היא רק בעבודת מזבח אף לוים כן, ולא משכחת לוים כשרים בעבודת מזבח אלא בשיר, ובגמרא באו כמה דרשות בענין זה, ועיין מש"כ בענין זה ס"פ נשא (ז' ט'). 
@22ג) 
@11ר"ל כהנים שנכנסו לעבודת לוים כגון ששרו או עמדו בשערים כמבואר בדה"י א' ט' שהיו הלוים ממונים על השערים או לוים שעבדו עבודת הכהנים חייבים מיתה ביד"ש, משא"כ לוי משורר שעמד על השערים או לוי משוער ששר אינו אלא באזהרה. 
@11ופי' רש"י אזהרה זו לא איתפרש לן, עכ"ל. ואפשר לומר דבמה שאמר הכתוב בעבודת הלוים (ס"פ במדבר) איש איש על עבודתו ואל משאו, מרומז ענין זה שלא יבא לוי המיוחד לעבודה אחת בגבול עבודה אחרת של לוי, כמו משורר בעבודת שערים ולהיפך, ואף כי לא בא שם הלשון בלשון אזהרה דהיינו בלשון ל"ת, אך אפשר כי הוא בערך לאו הבא מכלל עשה, ואיך שהוא אזהרה היא. וכסמך ראיה לזה מצאתי ברמב"ם פ"ג ה"י מכלהמ"ק וז"ל, והלוים מוזהרים שלא יעשה אחד מלאכת חבירו שלא יסייע המשורר לשוער ושוער למשורר שנאמר איש איש על עבודתו ואל משאו, עכ"ל. והנה לא מצינו דרשה זו בתלמוד ובספרי, ורק ע"פ מש"כ מרומזת בסוגיא דהכא, ודו"ק. 
@11ודע כי דין זה דלוי שעבד בעבודת לוי אחרת אינם אלא באזהרה ולא במיתה ביד"ש אינו ברור כ"כ, כי בסוגיא כאן אחר ברייתא זו איתא בזה"ל, אמר אביי, נקטינן משורר ששיער בשל חבירו - במיתה, שנאמר (במדבר ג' ל"ח) והחונים לפני המשכן קדמה והזר הקרב יומת, מאי זר, אילימא זר ממש הכתיב חדא זימנא (שם פ' י') אלא לאו זר דאותה עבודה, ע"כ. והנה הרמב"ם בפ"ג הי"א מכלהמ"ק פסק כאביי, ולכאורה דבר פלא הוא שפסק כמותו נגד סתם ברייתא שלפנינו, וכבר טרח הכ"מ ליישב ואין דבריו מספיקים כלל. 
@11ולי נראה פשוט בטעמיה דמדייק ומעמיד פסקו על הלשון נקטינן שאמר אביי, שפירושו בכ"מ מסורת קדומים וקבלה מדור דור, וכש"כ רש"י בעירובין ה' א' ובגיטין נ"ט ב' נקטינן - מסורת מאבותינו, ולכן פסקינן כן, וכן בסוגיות ההן ובקדושין ל"ג איתא הלשון נקטינן וגם שם פסקינן כן מטעם הקבלה ומסורת. 
@22ד) 
@11בספרי באה דרשה זו ברחבה, וזר לא יקרב אליכם למה נאמר [ר"ל הא כבר כתיב והזר הקרב יומת], לפי שנאמר והזר הקרב יומת, עונש שמענו, אזהרה מניין, ת"ל וזר לא יקרב אליכם, ע"כ. ור"ל מפני שאין עונשין אלא א"כ מזהירין ולכן צריכין אנו למצוא לזה אזהרה. 
@22ה) 
@11דריש דקאי על הב"ד משום דלכהנים עצמן נאמרה אזהרה זו ביחוד בסמוך בפסוק ז' ואתה ובניך אתך תשמרו את כהונתכם, וגם מדייק משום דפרשה זו נאמרה בלשון יחיד [היכי שלא אמר ואתה ובניך אתך], ומדשינה כאן לכתוב בלשון רבים דריש דקאי על הב"ד. 
@22ו) 
@11וכיוצא בזה בפ' נח ולא יהיה עוד מבול שאין ת"ל עוד אלא מפני שכבר היה. 
@22ז) 
@11ר"ל שאין מסורים לכהנים שישרתום בעבודתם הפרטית, עבודת חול, אלא רק בנוגע לעבודת הקודש עבודת אה"מ ישרתום וכמבואר לעיל בפסוק ב'. 
@22ח) 
@11ר"ל מדכתיב כהן בקבלה ולא בשחיטה ש"מ דושחט אבעלים קאי, וסמך ידו [בעל הקרבן] ושחט הוא, ועיין מש"כ לקמן אות י"ב, ופרטי דין שחיטה בזר נתבאר לפנינו ריש פרשה ויקרא. 
@22ט) 
@11ר"ל יכול כל כהן שרוצה להקריב יבא ויקריב, בלא סדר ומשטר, ת"ל עבודת מתנה, כלומר מתנות כהונה התקינו להם פייסים שהם משמרות כנודע, כך יתקנו פייסים לעבודות מזבח, ומבואר ענין הפייסים בפ"ב דיומא. ואמנם דרשה זו אסמכתא היא, דעיקר ענין הפייסים מדרבנן הוא, ורק חז"ל מצאו לזה רמז וסמך בתורה כדרכם בקודש. 
@22י) 
@11איירי בתרומת הדשן ודישון מזבח הפנימי והמנורה, ועיין באות הסמוך. 
@22יא) 
@11בזה בא להוציא עבודת תרומת הדשן ודשון מזבח הפנימי והמנורה, ודריש עבודת מתנה שאתה נותן על המזבח ולא עבודת סלוק שאתה מסלק וסר מעל המזבח והיינו הך דדרשה הקודמת בלשון אחר. 
@22יב) 
@11עבודה תמה היא עבודה שגומרת ומתממה את הדבר ולא שיש אחריה עבודה, כגון שחיטה וקבלה והולכה שיש אחריהם עבודה, אבל זריקה הוי עבודה אחרונה שבדם, וכן הקטרה בקומץ מנחה ובאברים ופדרים, וכן ניסוך היין בכל השנה וניסוך המים בחג. 
@22יג) 
@11שמזה על הפרוכת מפר העלם דבר ופר משיח ושל יוהכ"פ ושבמצורע שמזה מלוג שמן בהיכל כדכתיב (פ' מצורע) והזה מן השמן באצבעו, דסד"א לאו דבר המזבח הוא להכי מרבה לכל. ולכאורה דרשה זו אך למותר, שהרי בלא"ה זר חייב מיתה על כניסה בפנים אך בביאה ריקנית, אך משכחת לה כששגג בביאה. - 
@11ועיין ברמב"ם פ"ט ה"ה מביאת מקדש שכתב, והמסדר שני גזרי עצים על המערכה הרי הוא כמקטיר אברים וחייב מיתה, שהעצים קרבן הוא, עכ"ל, וזה מאמר ר' יוחנן בסוגיא כאן (ע"ב), ומפרש טעמיה בגמרא דס"ל דעבודה תמה היא, והיינו שסידור מערכת עצים תמה בזה, ומפרש עוד בגמרא דרב לא ס"ל כן משום דחשיב רק ארבע עבודות, ומשמע דתו לא, ובארו טעמיה דס"ל דלאו עבודה תמה היא, כיון דיש אחריה סדור אברים, ואף דהכא סדור עצים ואחריה סדור אברים בכ"ז שם סידור אחד היא. 
@11והנה לפי"ז יפלא על הרמב"ם דפסק כר' יוחנן ולעיל בפרק הנזכר הלכה ב' כתב מפורש דאין חייב מיתה רק על ארבע עבודות, כרב, וצ"ל דלכן הוסיף הרמב"ם הלשון והמסדר שני גזרי עצים הרי הוא כמקטיר אברים, לומר שעבודה זו היא מן השם הקטרה, ואחרי דעל הקטרה חייב, חייב גם על סידור העצים. 
@11אך לפי"ז יקשה מנ"ל להגמרא דרב לא ס"ל כר' יוחנן בזה משום דחשיב רק ארבעה דברים, כמש"כ, ודילמא באמת ס"ל גם הוא כר' יוחנן, ורק לא חשיב זה משום דזה נכלל בענין הקטרה וכלשון הרמב"ם, וצ"ע. 
@22יד) 
@11בידי שמים, כפי שיתבאר בדרשה הבאה. 
@22טו) 
@11שם בודאי בידי שמים איירי, דבמאתים וחמשים איש השרופים בעדת קרח כתיב, והחילוק בין מיתה ביד"ש לכרת בארנו בפ' אמור כ"ב ט' בפסוק ולא תשאו עליו חטא, וע"ע מש"כ השייך לדרשה זו לעיל בפ' במדבר (א' נ"א וג' ל"ח), ודעת ר' עקיבא בגמרא דמיתה זו היא בידי אדם, ולא קיי"ל כותיה, ואונקלוס תרגם יומת - יתקטל, וכפי הנראה סובר כר"ע ותימא שתרגם שלא אליבא דהלכתא, ועיין בנמוקי רמב"ן פ' משפטים בפסוק וגם בעליו יומת. 
@22טז) 
@11בדרשה שבסמוך יתבאר, דבשתי תרומות הכתוב מדבר, אחת תרומה טהורה ואחת תרומה טמאה, ומבואר בגמרא דמצוה לשרוף את התרומה שנטמאת כדי שלא יבאו בה לידי תקלה, ואשמעינן הכא דבשעת ביעורה היינו בשעת שריפתה, מותר ליהנות ממנה, ומדייק כן משום דבעלמא דרשינן לך שלך תהא, להנאתך תהא, וגם הכא כן, ואחרי דאיירי כאן גם בתרומה טמאה כמש"כ, ומאי שייך בתרומה טמאה היתר הנאה אחרי דאסור לקיימה ומצוה לשורפה, אלא ודאי דהנאה היא הבאה בשעת הביעור, ונ"מ בזה בזה"ז לענין חלה שנקראת תרומה כמבואר לפנינו בפ' שלח (ט"ו כ') בדרשה חלה תרימו תרומה, מותר ג"כ ליהנות ממנה בשעת שריפתה. 
@22יז) 
@11ולכן קיי"ל דכל תרומה לכהן בין טהורה ובין טמאה, ואפילו נטמאה הדגן או התירוש כולה קודם שופריש הרי זה חייב להפריש ממנו תרומה בטומאה וליתנה לכהן, והטהורה נאכלת לכהנים והטמאה יהנו בשריפתה אם היה שמן מדליקין אותו ואם היה דגן וכיוצא בו מסיקין בו את התנור, ועיין מש"כ בדרשה הקודמת. 
@22יח) 
@11ר"ל כמו שתרומה טהורה לא הותר אכילתה רק משעת הרמה ואילך אבל קודם לכן לא, משום דטבל אסור באכילה, אף תרומה טמאה אכילתה דהיינו הדלקה וכיוצא בה לא הותר רק משעת הרמה ואילך, אבל קודם לכן לא, משום דטבל אסור בהנאה של כלוי, אבל שאר הנאות שאינם של כלוי שרי בטבל. - 
@11ומה שאמר אין מדליקין בטבל טמא הוא הדין בטבל טהור, דילפינן טבל טהור מטבל טמא, מה טבל טמא אין לך בו שום הנאה של כלוי אלא מהרמה ואילך אף טבל טהור כן, אבל הנאה שאינה של כלוי שרי, דלא מצינו בשום מקום שיהא טבל אסור בהנאה. - 
@11ומ"ש ואין צ"ל בשבת לא נתבאר הענין ומהו החידוש יותר בשבת מבחול, ועיין בחידושי הרשב"א שעמד בזה והניח בצ"ע, ואולי אפשר לומר, דבשבת יש גם חשש שמא יטה כדאמר לעיל כ"ג ב' בענין שמן שריפה הואיל ולשרפה עומד ומצוה עליו לבערו משום תקלה חיישינן שמא יטה יעו"ש, וה"נ גבי טבל כן. 
@22יט) 
@11נ"מ בזה שאסור ליטול אתרוג של תרומה או משום שמכשירו לקבל טומאה דאיתא במשנה סוכה מ"ב א' שמחזירין הלולב ומיניו למים כדי שלא יתייבשו וכשנוגעים אח"כ באתרוג הוכשר לטומאה או שמפסידו בזה שקליפתו החיצונה נמאסת במשמוש הידים ואסור להפסיד תרומה, ועיין מש"כ בזה בר"פ בהר בפסוק והיתה שבת הארץ לכם לאכלה בדרשה לאכלה ולא להפסד. 
@22כ) 
@11תרומה תלויה היא תרומה התלויה בספק שאינו ידוע אם היא טהורה או טמאה, כגון שתי חביות של תרומה שנגע שרץ באחת מהן ואינו ידוע באיזה מהן שתיהן תלויות בספק, וס"ל לר"א שצריכה שימור שלא תטמא טומאה ודאית, דיליף ע"פ דרשה זו דגם תרומה כזו צריכה שימור, ור"ג ס"ל דהשימור הוא רק שלא לגרום לה טומאה בידים, אבל א"צ שימור שלא תטמאה ממילא, וקיי"ל כר"ג, ועיין במשנה ח' פ"ח דתרומות. - 
@11וכתבו התוס' כאן אע"פ דבשבת כ"ה א' דרשינן [והיא הדרשה הקודמת] בשתי תרומות הכתוב מדבר, אחת תרומה טהורה ואחת תרומה טמאה, והאיך נפקא לן שלש תרומות, טהורה וטמאה ותלויה, אך י"ל משום דכתיב נתתי לך משמרת תרומתי, דקאי תרומתי אלך ואמשמרת דלך שייך אטומאה לרבויי היתר הנאה [כמש"כ לעיל אות ט"ז], ומשמרת שייך אתלויה דבעי שימור, כמש"כ למעלה, עכ"ד, ולא אדע ל"ל לדחוקי כ"כ לפרש בעוד שאפשר לומר בפשיטות דתלויה היא בכלל טמאה, דאע"פ שאין טומאתה ודאית, אבל עכ"פ מכלל טהורה יצאה וחומרי טומאה עליה, וי"ל. 
@22כא) 
@11ר"ל מן התורה מותר לטמא בידים את הטבל [תבואה שלא נתרמה], יען כי רק התרומה צריכה שימור ולא הטבל, ואלא מהיכן למדו לומר דטבל דעלמא אסור לטמא אותו לכתחלה מכאן הוא דלמד, ונתתם ממנו לאהרן הכהן, מה ת"ל הכהן, ודרשינן עשה שינתן לאהרן הכהן בכהונתו שיהיה ראוי לו לאכול כשהוא בכהונתו ובימי טהרה, ולכן קיי"ל דעיסת חלה שנקראת ג"כ תרומה [כמש"כ בפ' שלח ט"ו כ'] שנולד בה ספק טומאה קודם שגלגלה [שזה גמר מלאכה לחלה] מותר לטמאותה גם בודאי טומאה, יען כי אינה ראויה לאכול לכהנים ולא קרינן בה ונתתם ממנו לאהרן הכהן שיהיה ראוי לו לאכול בכהונתו ובטהרה כמש"כ, ואם נולד הספק טומאה לאחר שגלגלה מכיון שנעשית טבולה לחלה חל עליה חובת השמירה שלא לגרום לה טומאה כמבואר בדרשה הקודמת, ולכן תעשה בטהרה, ועיין בחלה פ"ג מ"ב. 
@22כב) 
@11לפנינו בירושלמי אין הלשון מבורר לענינו, ואנחנו העתקנו מתוקן ומבואר, ומטעם היקש זה צריכה בכורים הערב שמש כמו תרומה, וע"ע בריש פ"ב דבכורים. 
@22כג) 
@11עיין מש"כ בדרשה הבאה. 
@22כד) 
@11לא נתבאר לי הענין לאשורו, אם אכילה כזו חובה היא או רשות, כי פשטות הלשון אין נאכלות אלא צלי מורה על חיוב, וכנגד זה לשון הדרשה הקודמת, רשאים הכהנים לאכול את הקדשים צלויין וכו' מורה על רשות, והתוס' כאן כתבו דודאי כמו שטוב לו ונהנה יותר מצלי אכל להו, אבל אדם שטוב לו צלי כשלוק ומבושל יאכל צלי שהוא דרך גדולה יותר, עכ"ל, ומבואר שכתבו כן כדי לפשר בין שתי הלשונות והדרשות שהבאנו, אבל הן פשטות הלשון אין נאכלות אלא צלי לא משמע כן, אלא מורה על חיוב, והרמב"ם העתיק בשני המקומות כלשונות הגמרא [פ"ט הכ"ה מביכורים לענין מתנות כהונה, ופ"י ה"י מקרבנות לענין קדשים]. ובתו"כ פ' אמור (כ"ב ז') איתא ואחר יאכל מן הקדשים כי לחמו הוא, מעלה את החטים כמו שהוא רוצה ומקנב את הירק כל שהוא רוצה, ע"כ, והבאור הוא שמחשיבו כלחם ביתו ויכול להתנהג עם אכילתו כלחם ביתו ויכול לעשותו קמח או סולת, מבואר מזה ג"כ דאופן אכילת קדשים רשות הוא. 
@11ולכן נראה דהלשון אין נאכלות אלא צלי ובחרדל בא רק לאפוקי שלא יאכלם חיים או שאינם מבושלים כל צרכם, אבל אין ה"נ שרשאי לאכלן גם מבושלין ושלוקין, ונקט צלי וחרדל משום דכן היה מנהגם, כאשר עוד היום הנהוג כן במדינות החמות כנודע, ועדיין צ"ע בזה. - 
@11ועיין ביש"ש פ"ב דקדושין סי' נ"ה דמטעם דרשה זו שצריכים הכהנים להתנהג במתנות כהונה בערך גדולה וכבוד, לכן בשעת פדיון הבן צריך הכהן לישב והאב יעמוד, דאז היא דרך גדולה וכבוד להכהן. 
@22כה) 
@11ר"ל מותר לו לעשות בהן כל מה שירצה, כמו עם נכסיו שלו, לאכלם ולהדליקם ולסוך בהם וגם למכרם וליקח בהם חפצים אחרים וכדמפרש. 
@22כו) 
@11הפרט דביכורים חסר כאן בירושלמי, והוספנו כן ע"פ המבואר בסוגיא כאן וכמש"כ לעיל בדרשה משמרת תרומתי. 
@22כז) 
@11ר"ל השוה חלקו של אהרן לחלקו של מזבח, מה מזבח לאכילה אף חלק שלכהן לאכילה, ושריפת מזבח נקרא בלשון אכילה מלשון הכתוב אשר תאכל האש. ויוצא מכלל זה כהן שקידש בתרומה גדולה ובתרומת מעשר וביכורים וכן לוי שקידש במעשר ראשון וישראל במעשר עני שמקודשת כפי שיבא לפנינו בכל אחד דרשה מיוחדת, ועיין בסמוך אות ל"ג. 
@22כח) 
@11והיינו שהשיריים המשתיירים משל בהונות הוו לכהן. 
@22כט) 
@11ר"ל מנחת העומר באה להתיר התבואה מן החדש, ומנחת קנאות שהיא מנחת סוטה [ונקראת כן ע"ש הקנוי שמקנא לה הבעל] באה לברר אם נטמאה או לא, אבל לא לכפרה, והו"א דאין נאכלין, קמ"ל. 
@22ל) 
@11ר"ל דהו"א כיון דנמלקת הוי כנבילה קמ"ל דמליקתה זו היא שחיטתה. 
@22לא) 
@11ר"ל דהו"א כיון דבאה רק להכשיר דתיחול עליו נזירות טהרה ולכן אינו נאכל משום דכתיב ואכלו אותם אשר כופר בהם כבדרשה הקודמת, קמ"ל. ואשם מצורע גופיה א"צ לרבות, דבפירוש כתיב ביה דהוי לכהנים (פ' מצורע) כי כחטאת האשם הוא לכהן. 
@22לב) 
@11דכתיב (פ' נשא) ואם אין לאיש גואל האשם המושב לכהן זה הקרן, שאם גזל את הגר ומת הגר ורוצה להחזיר גזילו ואין לו יורשין יחזירנו לכהנים ויביא קרבן אשם על השבועה שכפר ונשובע לו. ולכאורה אינו מבואר מהיכי תיתא לדרוש כאן ענין גזל הגר אחרי דכל הפסוק איירי בקדשי קדשים כמבואר בסוף הפסוק קודש קדשים יהיה לך וכו', וגזל הגר אינו רק ממתנות שבגבולין ואין בו קדושה כלל, וצ"ל דדייק לשון אשר ישיבו, דלפי הפשט היה צ"ל אשר יביאו, כמובן, ומדכתיב אשר ישיבו, ובגזל הגר יש ענין השבה כדכתיב האשם המושב לה' לכהן דרשוהו כאן בין יתר מיני קרבנות ואע"פ דלית ביה קדושה כלל, אך מ"מ מדאמרינן בב"ק ק"י א' דגזל הגר אשם קרייה רחמנא, ולכן כללו בשאר עניני קדשים, וע' באות הסמוך. 
@22לג) 
@11ור"ל דנקרא ממון כהן, ופירש"י דקאי על כל הני דמתרבו מהאי קרא וכמ"ש בקדושין נ"ב ב' המקדש בחלקו בקדשי קדשים מקודשת, עכ"ל. ותימא בעיני שפירש שלא אליבא דהלכתא, דלדינא קיי"ל בקדושין שם המקדש בחלקו אינה מקודשת, וכמש"כ בדרשה שבריש פסוק זה. 
@11ולכן כדי שלא לעשות מחלוקת מהלכתא אהלכתא ומדרשה אדרשה בהכרח לפרש דדרשה זו קאי רק אגזל הגר דסליק מיניה בדרשה הקודמת, והרבותא בזה דאע"פ שמבואר בב"ק ק"י א' ולפנינו לעיל בפ' נשא דגזל הגר אשם קרייה רחמנא, וא"כ אין זה ממון כהן אלא ממון גבוה, אך כבר כתבו התוס', דהא דאשם קרייה רחמנא הוי קודם חלוקה, ר"ל קודם שנתחלקו בו כהני המשמר, אבל לאחר שיגיע לכל אחד חלקו נעשה ממון כהן, ודו"ק. 
@22לד) 
@11ולעיל כתיב לכל חטאתם ולכל אשמם וגו' בקודש הקדשים דהיינו היכל, דאי עזרה בהדיא כתיב בפ' צו בחצר אהל מועד יאכלוהו. 
@22לה) 
@11זבחי שלמי צבור הן שני כבשי עצרת דזולתם אין שלמים של צבור וכמש"כ לעיל בפ' בהעלותך (י' י'), ואע"פ דכאן לא כתיב זבחי שלמי צבור כתבו התוס' דכיון דכתיב בהאי קרא קדש יהיה לך וגבי כבשי עצרת כתיב (פ' אמור) קודש יהיו לה' לכהן מסתברא דבדידהו מיירי. וגם י"ל ע"פ מ"ש בזבחים נ"ה א' דזבחי שלמי צבור נקראים קדשי קדשים, וכאן סמוך זה ללשון בקודש הקדשים. 
@22לו) 
@11באור הענין, כי עד פסוק זה חשב המתנות של קדשי קדשים ומכאן ואילך חשיב קדשים קלים, וכפל הלשון וזה לך, לך נתתים ולבניך לחק עולם, מודיע שגם עליהם כרת ברית עם אהרן, ונסמך על המבואר בספרי לעיל בפסוק ח', דלפי שבא קרח וערער על הכהונה לכן כרת הקב"ה עם אהרן ברית עולם על מתנות קדשי קדשים וכמבואר לקמן פסוק י"ט ברית מלח עולם היא לפני ה' לך ולזרעך אתך, ומפרש כאן דגם על קדשים קלים כרת ברית. 
@22לז) 
@11ר"ל מדכתב חלב חלב תרי זימני חד ביצהר וחד בתירוש שמעינן דיתן חלב לזה ולזה שיפריש מן המובחר מכל אחד בפני עצמו, והיינו מיצהר על יצהר ומתירוש על תירוש. 
@22לח) 
@11ר"ל בתירוש ודגן ובדגן ודגן לא כתיב בתרווייהו רק חד חלב, ומנלן דלא יתרום מדגן על תירוש ומתירש על דגן ומדגן על דגן, דהיינו מחטים על שעורים ומשעורים על חטים ת"ל ראשיתם, כלומר סמוך לדגן הוי ראשיתם, לומר תן ראשית לכל דגן ודגן, וראשיתם היינו תרומה. - 
@11ועיין בתמורה ה' א', אמר אביי, כל מילתא דאמר רחמנא לא תעביד אי עביד מהני, ופריך בגמרא, והרי ממין על שאינו מינו דאמר רחמנא כל חלב יצהר וכו' [כדרשה שלפנינו] ותנן ואם תרם אין תרומתו תרומה, אלמא דלא מהני, ומשני אמר לך אביי, שאני התם דאמר קרא ראשיתם - תן ראשית לזה וראשית לזה. והנה אע"פ דבדרשה שלפנינו מבואר דדריש ראשיתם למעוטי דגן ודגן והכא דרשינן על תירוש ויצהר, אך ממילא דרשינן גם על תירוש ויצהר משום דעכ"פ מלה זו כתובה בהמשך כל הפסוק וקאי אכולהו, ומיושב בזה קושית התוס' איך מרבה כאן אביי מן ראשיתם למעוטי תירוש ויצהר ובבכורות שם מרבה לחלק בין מיני דגן, ולפי מש"כ הכל כלול ברבוי זה, ודו"ק. 
@22לט) 
@11הבאור הוא דקשה ליה למה כתבה התורה חלב גבי יצהר לחוד, וגבי תירוש ודגן כתיב חלב אחד אתרווייהו, וזה מורה לכאורה דמיצהר צריך לתרום ממינו, אבל בתירוש ודגן מותר לתרום מתירוש על דגן ומדגן על תירוש, ובאמת א"א לומר כן, שהרי תירוש ודגן שני מינים שונים הן, זה מין אילן וזה מין שדה, ואין סברא שיהיה מותר לתרום מזה על זה, אלא להכי כתבה רחמנא חלב אחד בתירוש ודגן ללמד מתירוש על דגן, דכמו שחלוק מין תירוש ממין אילן אחר ואין תורמין מזה על זה אע"פ ששניהם מין אילן הם, מדכתיב חלב בכל מין לבדו, כך חלוקין שני מיני דגן, כגון חטים ושעורים, שאין תורמין ומעשרין מזה על זה. והנה תכלית הדרשה הזאת מכוונת להדרשה הקודמת, ובאה רק בסגנון למוד אחר. 
@22מ) 
@11ר"ל מה שאתה מביא בחג השבועות שהוא שתי הלחם יהא קודם לכל קציר ואפילו לביכורים. 
@22מא) 
@11ר"ל מניין שקודמין גם לביכורים של חטים שגדלו בגג ובחורבה, משום דיש סברא לומר שלא יקדמו רק לאלה הגדלין כדרכן בשדה משום דכתיב (פ' משפטים) וחג הקציר בכורי מעשיך אשר תזרע בשדה - ת"ל בכורי כל אשר בארצם, ומשמעות הלמוד מפרש בגמרא, נאמר כאן בכורי כל אשר בארצם ונאמר להלן בכורי קציר חטים, מה בכורים דלהלן שתי הלחם קודמין לכל, אף כאן שתי הלחם קודמין לכל בכורים שבארצכם. 
@22מב) 
@11ר"ל שחל בכורים על המחובר לקרקע, שיורד אדם בתוך שדהו ורואה פירות שבכרו קושרו בגמי לסימן ואומר הרי אלו בכורים, וכך הוא מעיקר המצוה להפרישן במחובר, ודריש בכורי כל אשר בארצם - בשעה שהם מחוברים בארץ ביכורים הם. 
@22מג) 
@11הרבותא בזה דאע"פ דכתיב (פ' משפטים) ראשית בכורי אדמתך וכן בר"פ תבא ולקחת מראשית כל פרי האדמה, ובעלמא דרשינן בלשון כזה ראשית ולא כל ראשית כמו בחלה דרשינן ראשית עריסותיכם, ראשית ולא כל ראשית שאין אדם עושה כל עיסתו חלה, וכן בתרומה דרשינן כן, אך הכא דרשינן מרבוי יתירא דכתיב בכורי כל. ובירושלמי הובא הפסוק דיחזקאל מ"ד ראשית כל בכורי כל, אך כפי המבואר מרמב"ם בפי' המשנה בכורים פ"ב מ"ד וכן מרע"ב שם ילפינן מפסוק זה, יעו"ש. 
@22מד) 
@11הרבותא בזה אע"פ דכתיב בביכורים בר"פ תבא ולקחת מראשית כל פרי האדמה אשר תביא מארצך, בלשון יחיד, ואותו הלשון אתא למעט חו"ל מחיוב ביכורים. 
@22מה) 
@11וכן בת ישראל המעוברת מכהן או שומרת יבם כהן, דבכולהו אינה נחשבת עוד שהיא בבית הכהן, ורק אז חשובה שהיא בביתו משתכנס לחופה, ובירושלמי כתובות פ"ה ה"ד איתא הלשון אמרו חכמים לעולם אין האשה אוכלת בתרומה עד שתכנס לחופה, וסמכו להן מקרא כל טהור בביתך יאכלנו, ע"כ. וכפי המתבאר מסוגיית הבבלי בכתובות נ"ז ב' עיקר טעם האיסור מאכילה עד שתכנס לתופה הוא דחיישינן שמא ימצא בה מום ויבטל השדוכין משא"כ כשנכנסה לחופה כבר בדקה ע"י קרובותיו, ועוד טעם יש בזה, והלמוד מפסוק זה הוא לאסמכתא בעלמא, וכמו שמורה הלשון וסמכו להם מקרא. ועיין ברש"י קדושין י' ב' רמז לדרשה זו בשם הספרי בקצור לשון. 
@11ועיין בר"ן ריש כתובות חקר אי כניסה לחופה היינו רק כניסה לחוד או דזה נקרא היחוד שמתיחד עמה ויפרישנה לו, והרמב"ם ס"ל דרק היחוד נקרא חופה, והר"ן חולק עליו וס"ל דכל שהביאה הבעל מבית אביה לביתו לשם נשואין נקרא חופה, ויליף כן מדכתיב (פ' מטות) ואם בית אישה נדרה, דמשמע כל זמן שהיא בבית אישה הרי היא ברשותו, ע"כ. ובתוי"ט פ"ה סוף משנה ג' דכתובות הביא זה להסתפק בנדון ענין שלפנינו במ"ש לעולם אין האשה אוכלת בתרומה עד שתכנס לחופה, יעו"ש. 
@11ותמה אני שהרי בדרשה שלפנינו מבואר מפורש כן שרק היותה בבית בעלה נקרא כניסה לחופה, שהרי אמרו עד שתכנס לחופה, וסמכו זה מלשון כל טהור בביתך - שתהא בביתו, הרי דרק ההויה בביתו נקראת כניסה לחופה, ודו"ק. 
@22מו) 
@11ענין חרמים ידוע בפ' בחקתי שמחרים אדם מכספו וחפציו שיהיו קודש לה', וכל זמן שהיא בבית בעלים הם כהקדש ומועלין בהן, ומשבאו ליד כהן הוו כשאר ממונו ויכול למוכרן לכל מי שירצה, ויליף מלשון לך יהיה שתהא ברשותך כשלך ממש. ועיין בערכין כ"ח א' באה עוד דרשה על פסוק זה, החרים מטלטלין נותנן לכל כהן שירצה, ר"ל אף לא לכהני המשמר, שנאמר כל חרם בישראל לך יהיה, ופירש"י לאהרן קאמר רחמנא וכל זרעו בכלל, עכ"ל. אבל לא קי"ל כן, אלא צריך ליתן לכהני המשמר, ולכן השמטנו דרשה זו. 
@22מז) 
@11ר"ל כמו באדם אין נ"מ בין תם לבע"מ לענין הנתינה לכהן כך בבהמה, והא דפטרינן חיה משום אשר יקריבו הוא משום דבעינן רק שיהיה אותו המין נקרב, אבל לא שהוא עצמו יהיה ראוי ליקרב. 
@22מח) 
@11לאהרן קאמר רחמנא, לכשיהיה לך כסף הפדיון אז יהיה הבכור פדוי, ולכן חייב האב באחריותם עד שיבאו ליד כהן. 
@22מט) 
@11פירש"י שנטרף - שנהרג, משום דאם מת מעצמו לא אצטריך למימר, דהא כתיב ופדויו מבן חודש תפדה, אבל השתא אצטריך לאשמעינן דלא אמרינן אי לא איקטל הוי חי ולאו נפל הוא ונפרקיה קמ"ל, עכ"ל. ואמנם גם לולא זה ע"כ א"א לומר דאיירי במת מעצמו, דא"כ מאי אשמעינן כלל רמי בר חמא, הא משנה שלמה שנינו בבכורות נ"א א' מת הבן בתוך שלשים יום אע"פ שנתן לכהן יחזיר, והיינו משום דפטור מפדיון, וא"כ מאי מוסיף רמי בר חמא, כי אם בא רק להסמיך דין המשנה על הפסוק הו"ל להסמיך דרשתו על לשון המשנה, אלא ע"כ דנהרג וע"פ הסברא הנ"ל, וכן משמע הלשון שנטרף, דמכוין על נהרג כמו אם טרף יטרף. - 
@11ועיין בתוס' כאן בשם ר"ת דנטרף היינו שנולדו בו סימני טריפות בתוך ל' יום, כיון דטריפה אינה חיה, ואע"פ שלא מת בתוך ל' יום אין פודין אותו דכמת הוא חשוב, ועם פירוש זה הסכימו רוב המפרשים והפוסקים. ואמנם זה דוקא אם נולדו בו סימני טריפה בידי אדם או בידי בהמה או שנפל מן הגג ונשתברו רוב צלעותיו, אבל אם חלה אע"פ שאמדוהו למיתה בתוך ל' יום כיון דחי ל' יום חייב לפדותו, דלא חשיב כמת, דאפשר הוא דיחיה. - 
@11ובמה שאמרו ת"ל אך חלק, כתב הנמוק"י דאהני פדה תפדה לרבויי גוסס ויוצא ליהרג דלא ניליף מערכין דקיי"ל הגוסס ויוצא ליהרג אינו נערך ואינו נידר, עכ"ל. ולדעתי זה צ"ע מבכורות נ"א ב' דילפינן שם לענין פדיון הבן בגז"ש מערכין בערכך ולא ס"ל הא דפדה תפדה, יעו"ש. - 
@11ודע כי בספרי כאן דריש מלשון אך פדה תפדה שאין פודין קדשים טהורים להאכילן לכלבים, אבל לפנינו תבא דרשה בזה מגמ' בפ' ראה בפ' תזבח ואכלת בשר (י"ב ט"ו), ומפני שהגמרא כאן דרשה הלשון אך לענין אחר, לכן השמטנו דרשה זו מספרי. 
@22נ) 
@11ברי"ף איתא באור על זה בזה"ל, קרי ביה תִּפָּדֶה, עכ"ל. ועיין מש"כ בזה באות הבא. 
@11וכתב בס' זכרון יוסף דאינו חייב הוא עצמו בזה רק משיגיע לי"ג שנה, ואינו דומה לשאר מצות דמחויב להתחנך בהם משהגיע לשנות חינוך, יען כי כל המצות אע"פ שנתחנך אתם בקטנותו בכ"ז עוד יקיימם בגדלותו, משא"כ מצוה זו שהיא רק פעם אחת בחיים ואם יעשנה בקטנותו לא יכול לקיימה בגדלותו לכן יותר טוב להמתין עד שיגדיל, עכ"ד. 
@11והנה אם כי הסברא כשהיא לעצמה מושכלת היא, אבל באמת א"צ לזה, יען כי הלא ענין הפדיון הוא בודאי ערך קנין ומשא ומתן, וקטן אינו יכול לזכות לעצמו ולזכות לאחרים, כי אע"פ דקיי"ל בגיטין נ"ט א' הפעוטות מקחן מקח וממכרן ממכר אך הלא מפורש אמרו שם כי זה רק מתקנת חכמים משום כדי חייו, אבל במצוה דאורייתא שאין בה משום תקנה זו בודאי לא אהנו מעשיו. 
@11ויש להעיר אם לא פדאו האב עד שהגדיל אם עדיין רובץ החיוב פדיה על האב או מכיון שנתגדל הבן שוב פטור האב מחיוביו, ולא מצאתי חקירת דבר זה בפוסקים. ויש להביא ראיה נאמנה מסוגיא שבגמרא כאן ת"ר הוא לפדות ובנו לפדות ר' יהודה אומר בנו קודם שזה מצותו על אביו וזה מצות בנו עליו, הרי דגם בגדול מצוה על אביו. 
@11ודע דבכלל יש להעיר למה לא אמרו בגמ' והיכי דלא פדאו אביו חייבים היורשים לפדותו, דהא חוב אביהם הוא, [עיין בכורות נ"א ב'], וצ"ל דחיוב היורשים הוא מגדר אחר ממצות פריעת חוב ולא ממצות פדיון, וראיה שאם לא ירשו מאומה אין עליהם חיוב פדיון משא"כ בהבן עצמו, ולא איירי כאן בענין פריעת חוב, רק במצות פדיון, ודו"ק. 
@22נא) 
@11ואשה אינה מחויבת בפדיון, כפי שיתבאר בדרשה הבאה. ובטעם הרבוי מן תפדה תפדה עמלו המפרשים לבארו. והנה רש"י פירש בזה"ל, תפדה תפדה קרי ביה תפדה, עכ"ל. ואין כל באור לזה, ועיין במהרש"ל ומהרש"א שהקשו כי לבד שדברי רש"י מחוסר באור עוד קשה למה לא ניליף מכפל לשון פדה תפדה, כאשר כן דרך חז"ל לדרוש. דרשות כאלה מכפל לשון, וגם יש לתמוה כי ברי"ף כאן מובא הדרש קרי ביה תיפדה על ענין אחר והוא שמחויב כל בכור לפדות עצמו אם לא פדאו אביו כמש"כ בדרשה הקודמת, יעו"ש. 
@11ולי נראה לבאר הכל בפשיטות ע"פ תקון קל בלשון רש"י, והוא דמה שכתב כלומר קרי ביה תפדה לא קאי על דין זה דאשה אינה מצווה לפדות את בנה, רק אדין דמחויב אדם לפדות עצמו כמש"כ, ותחת שמצויינים דבריו על דברי הגמרא תפדה תפדה צריכים להיות מצויינים על פדה תפדה, והוא על דין דרשה הקודמת היכי דלא פרקיה אבוהא מחויב איהו למפרק עצמו דכתיב פדה תפדה, ולפי"ז יבא הכל על מקומו, כי דברי רש"י יהיו מכוונים לדברי הרי"ף, דהא דמחויב איהו למיפרק עצמו ילפינן מקרי תִּפָּדֶה, והא דאין אשה מחויבת לפדות בנה ילפינן מכפל לשון פדה תפדה, או דבלשון זה מכוין ללשון פדה תפדה, ור"ל דכתיב כפל לשון ומקשינן פדיות להדדי, וכן בדרשה הבאה, ובזה הכל מבואר, ועיין בזה. 
@22נב) 
@11עיין מש"כ בדרשה הקודמת. והא דאין האב מחויב לפדות את בתו מבואר בפ' תשא כל בכור בניך תפדה, ודרשינן בניך ולא בנותיך. 
@22נג) 
@11נראה דיליף מיתור המלה תפדה דכתיב בסוף הפסוק, דהא פדה תפדה קאי גם על בכור הבהמה טמאה, ולכן דריש שבא להקישא כמבואר. 
@22נד) 
@11נסמך על הכתוב בפ' במדבר (ג' מ"א) ולקחת את הלוים וגו' ואת בהמת הלוים תחת כל בכור בבהמת בני ישראל, ומבואר בגמרא דבן לוי דהוי ליה שה פקע קדושת פטרי חמורי ישראל. 
@22נה) 
@11ר"ל מדכפלה התורה לפרט שתי פעמים פטר חמור בפ' בא ובפ' תשא ש"מ דדוקא פטר חמור ולא פטרי שאר בהמות טמאות. ומה שאמר כאן סתם הבהמה הטמאה ולא פטר חמור מבואר בספרי שבא לרמז ענין אחר שאם מקדישים בהמה טמאה לבדק הבית פודין אותה מבדה"ב. ועיין לפנינו בפ' תשא (ל"ד י"ד) באה עוד דרשה על הוראת ענין שלפנינו. 
@22נו) 
@11ר"ל, מיד כשנולד, ולא כמו בבכיר אדם לאחר ל' יום. ועין במל"מ פ"ג ה"ח מאיסורי מזבח שחקר אם אלו ל' יום דאדם חו' ימים דבכור בה"ט אי הוא מטעם ספק נפל או מגזה"כ, וע' תוס' בכורות מ"ט א' ד"ה מת בנו וכו', ומהא דספרי יש לה"ר דהוא מגזה"כ, משום דאל"ה איך מרבינן גבי פדיון פט"ח לפדות מיד, וק"ל. 
@22נז) 
@11ומדתלי בהכי ש"מ עכשיו נתברר שהוא בן קיימא ולא קודם לכן. ואמנם זה הוא רק באינו ידוע אם כלו לו חדשיו, אבל אם ידוע שכלו נחשב בר קיימא ביום ראשון, ונקרא כלו לו חדשיו כגון שבעל ופירש עד זמן ההולדה ועברו בנתיים ט' חדשים. - 
@11ונ"מ בכלל זה דרשב"ג לענין כמה דינים, כמו לענין קטן שמת בתוך ל' יום ואין ידוע אם כלו לו חדשיו או אפילו ביום שלשים אין קורעין עליו ואין אב כהן מטמא לו ואין מתאבלין עליו ואינו פוטר את אמו מן החליצה ועוד לענינים שונים, ועיין במשנה נדה מ"ג ב'. 
@22נח) 
@11בפ' במדבר כתיב פקוד כל בכור זכר מבן חודש ומעלה. 
@22נט) 
@11ואע"פ דתפדה כתיב קודם בערכך, וא"כ הול"ל כלל וכלל ופרט ולא כלל ופרט וכלל, צ"ל דלא נחית לסידרא, כי אין נ"מ בזה האיך מסודרים, ונקיט הלשון הרגיל בעלמא כלל ופרט וכלל. 
@22ס) 
@11דאינן אלא לראיה. ובשו"ת חת"ס סי' קל"ד כתב דשטרות הממלכה ובתי אוצר בטוחים העוברים לסוחר מיד ליד כמטבע מהלכת אין להם דין שטרות אלא ככסף מעליא, לענין קדושין ושומרים ושבועות, אך לענין פדיון הבן נסתפק משום דאפשר לומר דדוקא מה שבדבר שבין אדם לחבירו כל טבעא דסגי בעלמא נקרא מטבע, משא"כ פדה"ב שפודים מהקב"ה והוא קצב הפדיון ה' סלעים שיש בהם משקל ה' לאט"ה וקווינ"ט כסף מזוקק, אפשר דכל שאינו כזה ממש אין פודין בו. 
@11ואני תמה, שהרי הלכה רווחת קיי"ל דפודין גם בשוה כסף כמבואר במשנה כאן בסוגיא, א"כ מבואר מפורש דלא מטבע כזו ממש צריך אלא שווי מטבע כזו, וא"כ כל מה ששוה לערך כזה בכלל כסף הראוי לפדיון הוא, ודו"ק. 
@22סא) 
@11באור הענין, כי שם שקל הוא מלשון משקל ותלוי לפי הסכמת המדינות שמגדילים אותם כפי הצורך לפי העת והמקום, שהמטבעות משתנות תמיד, ומבואר בגמרא בסוגיא שלפנינו שחכמים הוסיפו על השקל ועשו משקלו כמשקל המטבע הנקרא סלע בזמן בית שני, ומשקל הסלע הוא שפ"ד שעורים בינונים והסלע ד' דינרין והדינר ו' מעין, ומעה היא הנקראת בימי משה גרה והיא ב' פונדיונין, ופונדיון ב' איסרין, ופרוטה היא אחת משמונה באיסר, ונמצא משקל המעה והיא הגרה ט"ז שעורים, ומשקל האיסר ד' שעורים, ומשקל הפרוטה חצי שעורה, ולפי זה הוי משקל שקל ש"כ שעורים, ואמר כאן שבשקל הקודש מותר רק להגדיל משקלו, וכמבואר בגמרא כאן שחכמים הוסיפו על השקל כמש"כ, אבל לפוחתו כדרך שלפעמים פוחתין המלכיות מטבעות חול אסור, ויליף כן משום דפעם כתיב עשרים גרה יהיה השקל ופעם כתיב עשרים גרה הוא, ומשמע דאף שאפשר להוסיף עליו אבל לא יפחתו ממנו, דכן משמע לשון הוא, בהווייתו יהא במשקל זה. זה הוא באור הדרשה שלפנינו. 
@11ובנוגע לערך שיוי חמשת שקלים בדורנו ובמדינתינו, האריך לבאר הגר"א בבאורו ליו"ד סי' ש"ה, וסוף דבר מסיק דהשקל הוא בקירוב ששה זהובים פולין, יעו"ש. ולפי ערך מטבעות מדינת רוססיא ידוע שהם בערך תשעים קאפיקו"ן, ואחרי שהשקל של תורה היה כסף זקוק, לכן צריך להעריך שיוי זה ג"כ לפי ערך מחיר מטבעות כסף במדינה ולא מטבעות נחושת או נייר, ולפי"ז בדין פדה"ב במדינתנו, פודים בחמשה רובלי"ם כסף או בששה רובלי"ם נייר או נחושת, ובערך תוספת קצת בעת עלית שער הכסף במדינה, וכן נ"מ בזה לענין כתובת אשה ומחצית השקל ועוד ענינים כמבואר לפנינו בפ' משפטים בפסוק כמוהר הבתולות ובר"פ תשא. 
@22סב) 
@11ר"ל אם יש בו מקצת סימנים שדומה בהן לאמו עד שהוא ניכר בהן שהוא מאותו המין חייב, ואמנם אין חיובו כבכור תם אלא כבכור בעל מום, ויתבאר בסמוך, מפני שאין לך מום גדול משינוי ברייתו והוא בע"מ קבוע. 
@22סג) 
@11פשוט דמדייק דהו"ל לכתוב אך שור כשב ועז, דהא בענינא דבכור קמשתעי, ולמה כתב בכור בכל אחד, אלא לדרשה אתא, עד שיהא כאמו ולא יהא דומה לאחר, ומדכתיב אך ולא ובכור שור דריש שבא לחלק ולמעט דלפעמים משכחת אף בכור שור שאינו בכור שור ממש, וג"כ הוא חייב בבכורה, ואיזה הוא זה הדומה במקצת סימנים לאמו וכמש"כ למעלה. 
@11גם יש לפרש ענין דרשה זו, משום דהסמיכות בכור שור, בכור כשב בכור עז יש לה שתי הוראות: א) בכור שהוא שור וכו'. ב) בכור של שור, יליד השור וכו'. מובן מאליו דאם נשתמש רק בהוראה אחת, יצא לנו דרחל שילדה מין עז ג"כ חייב, ולכן מדייק מדכתיב בכור שור, בכור כשב, בכור עז ולא כתיב בכור השור וכו' כמו בכור האדם (לפי ההוראה הב') וגם לא כתיב שור בכור וכו' (לכי ההוראה הא') משמע דכאן מצריכינן שניהם שיהא הוא ובכורו שור וכו' (כפי אשר תסבול הסמיכות הזאת בכור שור וגו' את שתי ההוראות יחד). ולפי"ז הוי כאן הדיוק מתמונת הסמיכות, ולקמן בדרשה הסמוכה הוי הדיוק מדלא סגי' ליה בחד. 
@22סד) 
@11ר"ל בענין הקטרת אימורים דכתיב ואת חלבם תקטיר למה כתיב אך בכור שור בכור כשב בכור עז, ודי היה לכתוב אך בכור שור כשב ועז, ואי משום דצריכי לכתוב כולם משום דרשה הקודמת עד שיהא הוא שור ובכורו שור וכו', אך אי משום הא היה די לכתוב בכור שור כשב ועז, אבל למה לי עוד לכתוב בכור בכל אחד, ועי' מ"ש באות הקודם. 
@22סה) 
@11נסכי השור הוו חצי ההין ושל כשב ועז רביעית ההין, כמבואר בפ' פינחס, והכשב נתרבה בזה שאליתו קריבה עם אימורים כמפורש בפ' ויקרא, ועז נתרבה שמביאים בשגגת יחיד בעבודת כוכבים, כמבואר לעיל בפ' שלח. 
@22סו) 
@11הוספנו במוסגר כפי הגירסא בתמורה ז' ב', ומפרש לא תפדה דבעלים אין פודין אותן לענין שיצאו מקדושת בכור למכור באיטלז ולשקול בליטרא, אבל משיבא ליד כהן מוכרו לאחרים ומקדש בו את האשה, דממונו הוא, ואין חילוק בין תם לבע"מ רק בזה שבע"מ מוכרין אותו בין חי ובין שחוט, ותם מוכרין אותו כשהוא חי ולא כשהוא שחוט מפני שהוא בשר קודש. ואמנם כל זה הוא רק בזה"ז דיש לכהן זכיה בגוי', אבל בזמן המקדש דלהקרבה עומד אסור למכרו תמים חי, וכן הדין בזמן המקדש בחו"ל דינו כבכור בזה"ז דמותר לכהן למכרו כשלו, ותמיהני על הרמב"ם שהשמיט פרט זה האחרון בפי"א הי"ז מבכורות, בעוד שכן מפורש מסקנת הגמרא בתמורה ח' ב'. - 
@11ועיין במשנה שביעית פ"ז מ"ג שאין עושין סחורה בבכורות, וטעם הדבר דילמא משהי להו לגביה ואתו לידי תקלה להשתמש בבכור. ולכאורה צ"ע דהא כאן מפורש דהא דמוכרין אותו חי ואפילו תם, וצ"ל דהתם איירי שהקונה קונה אותו למסחר להרויח בו, וכאן איירי שקונה אותו לצרכו, וכ"מ ביו"ד סי' ש"ז ס"ג, וכך צריך לפרש דברי הרמב"ם בפ"ה ה"ט מבכורות [ובתוס' חדשים בשביעית שם כתב שלא מצא דין זה ברמב"ם, ונשמט ממנו ההלכה הנ"ל], ופליאה על מפרשי המשנה הנזכרת שלא העירו מזה כלל לחלק ולפרש. 
@22סז) 
@11ואין נפדין במומן לחול קדושה על המעות, ומיהו לא כבכור ומעשר ליקרב אלא יאכלו בעלים במום, ונסמך על המבואר בסמוך דבפסוק זה כלולים גם דיני מעשר בהמה, ולכן כתוב בלשון רבים קדש הם את דמם תזרוק, יעו"ש. 
@22סח) 
@11ר"ל כל הקדשים אם נפל בהם מום פודן בשוויין והמעות נתפסין בקדושה והן יוצאין לחולין ובדמי הפדיי' או המכירה מביא קרבן אחר כמותו, חוץ מבכור ומעשר דכשהוממו אין המעות שיקבל נתפס בקדושה, מדא"צ להביא תחתיהן קרבן אחר כמותו, ולכן כשהוממו יאכלו הן עצמן במומן לבעלים משום דכתיב בהו הם משמע שלא יצאו מקדושתן אף אם פדאן. ומה שכלל כאן גם מעשר נראה דס"ל כר' יוסי הגלילי בפסחים ס"ד ב' דפסוק זה איירי גם במעשר, וכפי שיבא לפנינו בסמוך. 
@22סט) 
@11ר"ל שנתערב דמן באחד מדמי שאר הקרבנות העולין למזבח שקריבין ומשתריא בשר בההיא זריקה, דאין עולין מבטלין זה את זה, ומינה ילפינן לשאר עולין, ומשמע ליה כן מלשון קודש הם בהווייתם יהיו אע"פ שנתערבו, ועיין לפנינו בפ' אחרי בפסוק ולקח מדם הפר הובא עוד דרשה בענין זה שאין עולין מבטלין זא"ז, ושם בארנוהו. 
@22ע) 
@11נראה דצ"ל ותני, בוי"ו החבור, והכונה שמביא ראיה דע"כ אין לפרש דהיינו זריקה היינו שפיכה, שהרי תנינן ישפך - שלא יזרוק, הרי דזריקה ושפיכה ענינים שונים הן. 
@22עא) 
@11בדה"י ב' (ל' ט"ז) בפסח שעשו בימי חזקיה כתיב ויעמדו על עמדם כמשפטם כתורת משה, הכהנים זורקים את הדם מיד הלוים, ובאור הענין, דע"כ צריך לחלק ולומר דהפסוק ודם זבחיך ישפך לא קאי אפסח, שהרי מצינו מפורש שע"פ תורת משה עשו מעשה וזרקו את דם הפסח כמפורש שם כמשפטם כתורת משה, ולפי"ז ע"כ צריך לחלק פסח משאר זבחים לענין זה, ואחרי דפסח הם קדשים קלים ובכור ומעשר ג"כ קדשים קלים, ולכן נכללו בפסוק אחד וכמש"כ בבאור דרשה הסמוכה (אות ע"ג), ע"כ צ"ל דדין כולם שוה שדמם ניתן בזריקה, ומש"כ ודם זבחיך ישפך לא קאי עליהם אע"פ שנקראים זבחים, ודו"ק. 
@11והנה אע"פ שפירשנו בזה את דברי הירושלמי, עם כ"ז לבי מהסס בפירושו, וכאשר אחזה נלקתה סוגיא זו בטעותים ושיבושים, ובדברי המפרשים לא מצאתי קורת רוח, ועיין בס' התוה"מ ויקרא ד' ו', וה' יאיר עינינו. 
@22עב) 
@11ר"ל דהלשון את דמם תזרוק ואת חלבם תקטיר ובשרם יהיה לך כחזה התנופה, משמע דאינו זורק את הדם אא"כ יש חלב ובשר, והתם כתיב וזרק הכהן את הדם על מזבח פתח אהל מועד והקטיר החלב ולא כתיב בשר, משמע שזורקין ומקטירין אע"פ שאין בשר כגון שנטמא או שנאבד, ולכן צ"ל דחד מינייהו בעי שיהא בעת זריקת הדם, או בשר לאכילה או אימורין להקטרה, ורק בפסח בעינן לעיכובא שיהיה הבשר קיים בעת זריקה, יען כי עיקר קרבן פסח הוא לתכלית אכילת הבשר, והיינו דתנן במשנה פסחים ע"א ב' נטמא בשר של פסח וחלב קיים מינו זורק את הדם, ובמוקדשין אינו כן אלא אפי' נטמא הבשר וחלב קיים זורק את הדם. 
@22עג) 
@11יתכן דדריש לרבות מעשר ופסח משום דכולם נקראים קדשים קלים כמבואר בזבחים נ"ו ב' משום דאין מועלין בהם ואין בשרם נפסל ביוצא לאחר זריקה, ולא מצינו בכל התורה שמעשר ופסח טעונין מתן דמים ואימורין, ולכן הקישם גם בזה לבכור, וסמיך על שינוי הלשון ואת דמם במקום שהיה ראוי לכתוב ואת דמו, כיון דכתיב בבכור לחוד, ולא ניחא לפרש דהא דכתיב בלשון רבים משום דקאי על בכור שור ובכור כשב ובכור עז כמו דס"ל לר' ישמעאל בדרשה הבאה, יען כי עכ"פ קאי על ענין אחד כללי, היינו על ענין בכור, ולכן היה לו לכתוב בלשון יחיד, ועי' מש"כ בדרשה הקודמת והבאה השייך לענין דרשה זו בכלל. 
@22עד) 
@11לא ניחא ליה לפרש כר' יוסי הגלילי בדרשה הקודמת דמה דכתיב בלשון רבים את דמם ואת חלבם קאי גם על מעשר ופסח, יעוי"ש, משום דסבר מאי שייכים מעשר ופסח לכאן, ולכן ס"ל דמה דכתיב בלשון רבים הוא משום דחשיב כאן שלשה מיני בכור, בכור שור, בכור כשב, בכור עז, ומפרש דלא נימא דבהכרח קאי גם על מעשר ופסח משום הא דלא מצינו בכל התורה סדר נתינת הדם במעשר ופסח, ולכן בהכרח צ"ל דמרמז הכא להם, ומשום דהוקשו בשאר דברים לבכור ונקראו קדשים קלים, וכמו דס"ל לריה"ג, כמבואר בדרשה הקודמת, יען כי נתינת דם מעשר ופסח כלולים בפסוק ודם זבחיך ישפך, כך נראה לפרש הענין, ודו"ק בזה. 
@11והיוצא מזה נ"מ בין דרשת ריה"ג לדרשת ר' ישמעאל, דלריה"ג דם מעשר ופסח ניתנין בזריקה, כמש"כ כאן את דמם תזרוק, ולר' ישמעאל ניתנין בשפיכה כדכתיב ודם זבחיך ישפך, והחילוק בין זריקה לשפיכה הוא כי הזורק זורק למרחוק, והיינו מן הכלי רחוק למזבח, והשופך שופך בבת אחת בסמוך לו שעומד אצל היסוד ושופך. 
@11והנה בנוגע להלכה לא מצינו הכרעה מפורשת בגמ' אם קי"ל כריה"ג דפסח בזריקה או כר' ישמעאל דבשפיכה, אבל לשון המשנה בפסחים ס"ד א' בענין הפסח שזרקו זריקה אחת מורה מפורש כריה"ג, ויותר מזה מצינו בדה"א (ל' ט"ז) בפסח שעשו בימי חזקיה כתיב מפורש ויעמדו על עמדם כמשפטם כתורת משה, הכהנים זורקים את הדם, ומה לנו איפה ראיה נאמנה מזו דהלכה כריה"ג דפסח בזריקה, ואף כי ר' ישמעאל בעצמו יכול לתרץ דבריו דזריקה בכלל שפיכה, אבל אנו מה לדחוקי לפרש כן בעוד שפשטות הדברים מבוארים ומפורשים כריה"ג, וכ"מ מפורש בזבחים נ"ו ב' דסתם משנה שם ס"ל כר' יוסי הגלילי, יעוי"ש. 
@11ובכן לא נתברר לי מאד דברי הרמב"ם שפסק בפ"ה ה"י מקרבנות דדם הבכור והמעשר והפסח בשפיכה, והוא כר' ישמעאל, ולא אדע מה ומי דחקו לפסוק כר' ישמעאל נגד היסודות החזקים שביארנו, וא"א לומר שט"ס בדבריו, ותחת בשפיכה צ"ל בזריקה, יען כי בהלכות פסח חזר כן כ"פ מבואר ומפורש. והיותר קשים המשך דבריו בהלכות קרבנות שם שכתב וז"ל, הבכור והמעשר והפסח דם כל אחד מהם טעון שפיכה, שהרי נאמר בבכור את דמם תזרוק על המזבח, מפי השמועה למדו, שהוא הדין במעשר ופסח, עכ"ל. 
@11הנך רואה שדבריו מרפסין איגרא, שפתח לפסוק כר' ישמעאל דבשפיכה וסיים בדרשת ריה"ג שלדינא היא ההיפך מדעת ר' ישמעאל, ובפרט מה שכתב דבכור בשפיכה הלא כתוב זה סותרו, דכתיב מפורש ואת דמם תזרוק, ועיין בלח"מ שם, ודבריו יגעים ודחוקים, וצ"ע רב. 
@22עה) 
@11הפסוק ההוא בעולה כתיב, ועולה גופה דטעונה יסוד ילפינן מדכתיב בפ' ויקרא אל יסוד מזבח העולה, ודי היה לכתוב אל יסוד המזבח, אלא ה"ק, אל יסוד המזבח תעשה העולה, ועיקר דרשה זו נסמכת על דרשת ריה"ג בדרשה שלפני הקודמת דפסוק זה כולל גם מעשר ופסח שטעון מתן דמים. ומפרש מנלן שטעונין מתן דמים כנגד היסוד של מזבח, כלומר שיש יסוד תחתיו למעוטי מזרחית דרומית שאין יסוד תחתיו, כי צורת המזבח כך היא, מרובע התחתון עשוי מאבנים וסיד ועופרת, ל"ב אמה על ל"ב אמה בגובה אמה והוא נקרא יסוד, ועליו מרובע השני ל' אמה על ל' אמה בגובה ה' אמות והוא הנקרא סובב, ועליו מרובע שלישי, כ"ח אמה על כ"ח אמה בגובה ג' אמות והוא הנקרא מזבח, ובראש המזבח היה בולט בכל זוית מרובע חלול של אמה על אמה בגובה אמה, ולפי"ז היה כל מרובע תחתון בולט אמה לכל צד ממרובע שממעל לו, אבל המרובע התחתון שעל הארץ שהוא היסוד לא היה ארוך ורחב ל"ב אמה בכל שטחו רק אמה אחת בכל שטח מערב ואמה אחת בכל שטח צפון, ולפיכך לא היה היסוד בולט אמה סביב רק מערב וצפון, ועוד אמה אחת לצד מזרח בקרן מזרחית צפונית, ואמה אחת בדרום בקרן דרומית מערבית, ולפי"ז היה לכל זוית יסוד חוץ מקרן מזרחית דרומית. 
@22עו) 
@11ר"ל שלא מצינו בכל התורה דבכור בע"מ ניתן לכהן, ואשמעינן הכא מדכתיב ובשרם בלשון רבים דגם בע"מ ניתן לכהן, אבל הא ליכא למימר דלריה"ג דס"ל דפסוק הקודם איירי גם במעשר ופסח, כמבואר שם בדרשה את דמם ואת חלבם, קאי גם לשון פסוק זה ובשרם על פסח ומעשר דשייכי לכהנים, יען כי דבר פשוט וידוע בכל התורה דמעשר ופסח בעלים אכלי ליה, ועיין בבכורות כ"ח א' לחד מ"ד יליף ענין דרשה זו מלשון יהיה לך דרבויא הוא, יעוי"ש. 
@22עז) 
@11בא לאפוקי רק כהן טמא ואונן ומחוסר כפורים, אבל לא כהן בע"מ דאותו ריבה הכתוב ביחוד, כמבואר לפנינו בפ' צו (ו' י"ט). 
@22עח) 
@11ובמשנה כאן מבואר דגם במעשר הדין כן, וכתב רש"י וז"ל, בכור יליף לה בגמ', ומעשר לא ידענא מהיכי, עכ"ל. ועיין מש"כ בפסוק הקודם אות ע"ג מקור נאמן לזה. ועיין בבכורות כ"ז ב' מפרש הגמ' לחד מ"ד דאפשר למדחי היקש זה דאפשר להקיש לחזה ושוק של תודה דנאכלין ליום ולילה, ולכן מפרש דילפינן מיהיה לך דכתיב כאן ודרשינן הוסיף לך הכתוב הויה אחרת בבכור, כלומר לבד מתודה, והיינו דנאכל עוד ליום שני. ואמנם אנחנו קבענו הדרשה שלפנינו משום דכנראה כן הסכמת הגמ', יעויין בסוגיא. 
@22עט) 
@11ר"ל בכור שהומם ושחטו בעליו הכהן מותר לו לזמן ישראל לאכול ממנו. 
@22פ) 
@11כדכתיב נתתי לך ולבניך ולבנותיך. 
@22פא) 
@11ופסוק זה שלפנינו בתם איירי כדכתיב את דמם תזרוק, אבל בבע"מ דכתיב הטמא והטהור יחדיו יאכלנו, וילפינן זר בק"ו מטמא, ומה טמא שאינו אוכל בקדשים קלים בשלמים ומעשר ופסח, אוכל בבכור, זר שאוכל בקדשים קלים כמבואר אינו דין שיאכל בבכור. ומבואר עוד במשנה דס"ל לב"ה דאפי' לנכרים מותר להאכיל, ויתבאר לפנינו בפרשה ראה בפסוק אך כאשר יאכל את הצבי ואת האיל. 
@22פב) 
@11עיין מש"כ בדרשה הקודמת וצרף לכאן. 
@22פג) 
@11ר"ל רמז כאן אזהרה ועונש לזר הקרב לעבודת הלוים, ותימא בעיני למה השמיט הרמב"ם למנות לאו זה כמו שמנה בפ"ט ה"א מביאת מקדש לאו דקריבת הזר לעבודת כהנים. וראה זה חידוש, כי כפי הנראה חמור עבודת זר בעבודת הלוים מעבודתו בעבודת כהנים, כי בעבודת כהנים אינו חייב רק בעבודה תמה בעבודה שאין אחריה עוד עבודה, כמו זריקת הדם והקטרת הקומץ במנחה ובאברים ופדרים, ולאפוקי שחיטה וקבלה והולכה שיש אחריהם עוד עבודות, מפני שעל זה יש דרשות מיוחדות כמבואר לעיל בפסוק ז', אבל בעבודת הלוים שבא האזהרה ועונש בסתמא, הלא אין לחלק בכך, אך בכלל לא אדע בעבודת לוים יותר משתי עבודות עבודת השיר ועבודת השוערים, כמבואר בדה"א ט'. 
@11וקצת י"ל בדבר השמטת הרמב"ם דין זה מדפסק שגם הכהנים אסורים לעבודת הלוים א"כ כש"כ זרים, אף כי אין זה מספיק, כי הלא כפי המפורש כאן היה לו למנות זה ללאו מיוחד, וצ"ע. 
@22פד) 
@11ר"ל מה תרומה שאסור לאכול כל אוכל שחייבין להפריש ממנו תרומה, ונקרא טבל על שם שטבולין בו קודש וחול, וחייבים עליו מיתה בידי שמים, כמבואר לפנינו במקומו בפ' אמור, אף מעשר ראשון כן. ובפ' ראה יבא לפנינו אי"ה דרשה בענין זה, וזו דעת חכמים, אבל ר"מ ס"ל דהיקש זה לתרומה בא להורות איסור אכילת מעשר ראשון לזרים, ודריש מה תרומה אסורה לזרים אף מעשר ראשון אסור לזרים, ואמנם קי"ל כחכמים, וכן העתקנו אנו. - 
@11ודע דמ"ש במס' מעש"ש פ"ה מי"א בדרשה על הפסוק דפ' תבא לא עברתי ממצותיך לא הפרשתי ממין על שאינו מינו ולא מן התלוש על המחובר ולא מן המחובר על התלוש - הנה אע"פ דגוף איסור זה לא מצינו בשום מקום לענין מעש"ש, בכ"ז צ"ל דכן הוא הדין, משום דאיתקש לתרומה כמבואר כאן ובתרומה מפורש קי"ל כן, כמבואר בסמוך בפסוק והרמותם ממנו. 
@22פה) 
@11ר"ל עד שיוציא ממנו הלוי תרומת מעשר דהיינו מעשר מן המעשר כמבואר להלן פסוק כ"ו, ומדייק יתור המלה תרומה. 
@22פו) 
@11כאן באה הדרשה בקיצור, ובספרי זוטא מסיים בה, יכול אף לאחר שנטלה תרומתו יהא עושה אותה תרומה לאחרים, ת"ל (פ' כ"ט) את מקדשו ממנו, בזמן שקדשיו בתוכו, הוא עושה אותו תרומה לאחרים, אין קדשיו בתוכו אינו עושה אותו תרומה לאחרים, ע"כ. ובאור הדבר, דלוי שהיה לו מעשר ראשון שלא ניטלה ממנו תרומתו והניחו להיות מפריש עליו והולך בטבלו רשאי, כי כן ילפינן מלשון אשר ירימו לה' תרומה, מלמד שהוא עושה אותו כולו תרומה לאחר, אבל אם הפריש ממנו תרומת מעשר תחלה ואח"כ הניחו להיות מפריש עליו והולך עד שיעשה כולו תרומת מעשר ויתנו לכהן לא עשה כלום. והרמב"ם בפ"ג הכ"ב מתרומות למד מזה שהמניח פירות להיות מפריש עליהם תרומה גדולה צריך שיהיו טבולין לתרומה, ואם הניחן להיות מפריש עליהן מעשר צריך שיהיו טבולין למעשר, ועיין בר"ש פ"א מ"ה דתרומות. 
@22פז) 
@11ר"ל ואסור ליתנו לכהן, ובא לאפוקי מדעת ר' אלעזר בן עזריה כאן דגם לכהנים מותר ליתן מעשר ראשון דס"ל דגם כהנים נקראו לוים, וכדכתיב ביחזקאל מ"ד והכהנים הלוים בני צדוק, וכן דעת איזו מן החכמים בירושלמי מעש"ש פ"ה ה"ג. ויש שדרשו שם כן מפרשה זו דכתיב לעיל בפסוק כ"א ולבני לוי הנה נתתי כל מעשר וגו', חד אמר מה ת"ל ולבני, אלא מכאן שנותנין מעשר לכהונה, ר"ל דלעיל איירי במתנות כהונה, והוי זה ו' מוסיף על ענין ראשון כאומר הנה לכם מתנות כהונה וגם מתנות הלוי, וחד אמר אפי' לית כתיב אלא לבני, נותנין מעשר לכהנים, אלו מאן דאמר פלוני בני יסיב מקמי פלוני בני ושאר נכסי ירשו בני דלמא לא נסב עמהן, בתמיה, ר"ל שמא אינו נוטל זה הבן גם חלק ירושה עם שאר אחיו, ע"כ, וה"נ וכי בשביל שנתן הקב"ה מתנה מיוחדת לאהרן לא יטול חלק עם הלוים אחרי שגם הוא נקרא לוי, כמו שכתבתי, וכן שם דעת רבי יהושע בן לוי ועוד חכמים, יעוי"ש. 
@11ואע"פ כן פסק הרמב"ם כר' עקיבא דמעשר ניתן רק ללוים ולא לכהנים, עיין בחבורו פ"א ה"א ממעשר. ולכאורה צ"ע הא כפי שכתבנו רבים חולקים על ר"ע, ובודאי שאין הלכה כר"ע מחביריו כמש"כ בר"ן נ"ד ב' וכ"פ [והט"ז באו"ח סי' קצ"ז ותצ"ח כתב בזה היפך מדבר ידוע ומפורסם, ופלא הוא], והמפרשים לא העירו מאומה בזה. 
@11ונ"ל בטעמו של דבר משום דכיון דעיקר בעל מחלקותו של ר"ע הוא ראב"ע כאן בגמרא ויסודו הוא מזה שגם כהנים נקראו לוים כמש"כ, ועל יסוד זה תמכו כל החכמים המחזיקים בדעתו, ומבואר שם בירושלמי שלבסוף חזר ראב"ע והודה לר"ע, וא"כ לפי"ז בטלו כל המחלוקות בזה וקיימא דעתיה דר"ע, ודו"ק. 
@11ודע שמבואר בסוטה מ"ז ב' ובכ"מ דעזרא קנס את הלוים בימיו מליתן להם מעשרות רק לכהנים, מפני שלא רצו לעלות עמו מבבל לארץ ישראל. ואולי היתה גם דעתו של עזרא נוטה דגם כהנים נקראו לוים, ובשעת הצורך סמך על זה וקנסם. 
@11והנה לקמן פסוק ל"א בדרשה ואכלתם אותו בכל מקום יובא המשך הדברים השייך לענין זה, יעוי"ש. וכאן נעיר בקצרה על ענין אחד בדרך אגב מהירושלמי שהבאנו למעלה שאמר בפשיטות אלו מאן דאמר פלוני בני יסיב מקמי פלוני ושאר נכסי ירשו בני, דילמא לא נסב עמהן [חלק ירושה עם כולם] בתמיה, ובחו"מ סי' קנ"ג ס"ח איתא מחלוקת הפוסקים בענין זה, והרי לפנינו פשטות לשון הירושלמי מורה בפשיטות על בירור דין זה דנוטל אותו הבן לבד חלק מתנתו גם חלק ירושה עם שאר אחיו, ואכ"מ להאריך בזה. 
@22פח) 
@11ואע"פ דדרשינן עה"פ דפ' ראה עשר תעשר את כל תבואת זרעך, זרעך ולא לקוח [עי"ש לפנינו], וא"כ ל"ל קרא לפטור תרומת מעשר, תיפק ליה דבכלל לוקח פטור, כתבו התוס' בשם ר"ת דהא דלוקח פטור הוא רק כשלוקח לאחר מירוח [ר"ל לאחר שנדוש ונטהר מקש ומתבן] דאז אינו נקרא עוד תבואה, רק דגן, אבל כשלוקח קודם מירוח חייב, ועיין בסמוך אות צ"ו. 
@22פט) 
@11קאי על דרשה הקודמת דמע"ר ניתן רק ללוים, ואמר בזה, דאעפ"כ אין הכהן מחויב ליתן משלו מעש"ר ללוי, ועיין להלן פ' כ"ח בדרשה כן תרימו גם אתם השייך לענין זה. 
@22צ) 
@11ר"ל מן העובד כוכבים שיש לו שדה בא"י, ועיין בדרשה דלעיל. 
@22צא) 
@11באור הדבר, כי כפי שיתבאר אי"ה לפנינו בפ' ראה בפסוק עשר תעשר ובפ' תבא הוי סדר המעשרות כן, דאחר שמפרישין תרומה גדולה [אחד מחמשים] מפרישין אחד מעשרה ונותנין ללוי, וזה נקרא מעשר ראשון, [ובזה איירי פרשה זו, כמש"כ למעלה], ואח"כ מפריש מן השאר אחד מעשרה והוא הנקרא מעשר שני, והוא לבעלים, ואוכלים אותו בירושלים, ועליו נאמר (פ' ראה) עשר תעשר וגו' ואכלת לפני ה' אלהיך, ועל הסדר הזה מפרישין בשנה ראשונה מן השמיטה ובשניה וברביעית ובחמישית, אבל בשלישית ובששית אחר שמפרישין מעשר ראשון מפריש מן השאר מעשר אחד ונותנו לעניים והוא הנקרא מעשר עני, ואין בשתי שנים אלו מעשר שני, ועליו נאמר (פ' ראה) מקצה שלש שנים תוציא את כל מעשר תבואתך והנחת בשעריך, [וסימן לדבר, כי בשנת אבד"ה מפרישין מעש"ר ומעשר שני, ובשנות ג"ו מפרישין מעש"ר ומעשר עני], וטעם הדבר, משום דכתיב בפ' מעשרות ובא הלוי והגר והיתום וגו', וא"כ א"א לומר דקאי על מעשר שני, שהרי מעש"ש אינו לעניים, אלא הבעלים אוכלים אותו, וא"כ ע"כ יש עוד מין מעשר והוא מעשר עני, וכתיב (פ' תבא) שנת המעשר ולא שנת המעשרות, ודרשינן שנה שאין בה אלא מעשר אחד, וא"כ בהכרח שמעשר אחד נדחה מפני מעשר עני, והוא בהכרח מעשר שני, אבל מעשר ראשון לעולם לא בטל, כלומר אף בהשנים שמפרישין מעשר עני, ומסמיך זה כאן על הלשון נחלה שאין לה הפסק, כמבואר. 
@11וטעם יתרון מעש"ר נראה פשוט משום דכיון דהוא שייך ללוי אין סברא לבטלו אחרי דזה יסוד פרנסתו שאין לו חלק ונחלה לעצמו, והוי כמו תרומה הניתנת לכהן, משא"כ מעש"ש דהוי לבעלים כמש"כ, וע"ע לפנינו בפ' ראה. 
@22צב) 
@11דלשון הרמה לא שייך אלא בדבר התלוש, וצ"ע לפי טעם זה למה לא חשיב גם שאין תורמין מן המחובר על המחובר. 
@22צג) 
@11ואע"פ דהתם במעשר כתיב ילפינן גם לתרומה, מפני שבכלל ענין אחד להם. 
@22צד) 
@11דמשמע מכל מקום תהא תרומה, דכיון שניטל ממנו הרי הוא מופרש. ועיקר דין זה יתבאר לפנינו בפ' הסמוך בדרשה כדגן מן הגורן, אבל מן הטמא על הטהור אפי' בדיעבד אין תרומתו תרומה משום פסידא דכהן. 
@22צה) 
@11מדייק יתור המלה ממנו, דדי היה לכתוב והרמותם מעשר מן המעשר, ולפי הדרשה הקודמת צ"ל דבדיעבד תרומתו תרומה, אבל לא קי"ל כן, וצ"ע למה. והגמ' בבכורות נ"ג ב' יליף ענין זה מפסוק אחר כמובא לפנינו לעיל בפ' י"ב בדרשה כל חלב, יעוי"ש. ומה דלא ניחא להגמ' דרשת הספרי י"ל דס"ל דהמלה ממנו אתיא לדרשה שניה שבספרי כאן, מופנה להקיש ולדון ממנו גז"ש, ורומז להדרשה במנחות ע"ז ב' עה"פ דפ' צו והקריב ממנו אחד מכל קרבן תרומה לה', נאמר כאן ממנו ונאמר להלן ממנו מה להלן [בתרומת מעשר] אחד מעשרה אף כאן אחד מעשרה, ומובא לפנינו בפרשה צו שם, והספרי אולי ס"ל דתרתי שמע מינה. 
@22צו) 
@11הנה סדר ההפרשות כך הוא, אחר שמפריש הישראל ביכורים תורם תרומה לכהן, והיא תרומה גדולה, ומן המותר מפריש חלק עשירי ללוי, והוא מעשר ראשון, ומן זה המעשר ראשון מפריש הלוי חלק עשירי לכהן, והוא נקרא בתורה מעשר מן המעשר, ובלשון חז"ל תרומת מעשר. והנה מצות הפרשת תרומה היא אחר שנתמרחה התבואה בכרי, היינו לאחר שנדושה ונטהרה מקש ומתבן וצבורה בכרי וממילא כל ההפרשות שאחריה הם ג"כ מתבואה ממורחת. 
@11ואמר בזה שאם קדם הלוי ולקח חלקו מעש"ר בעוד שהתבואה בשבלים אינו חייב שוב להפריש ממנו תרומה גדולה לכהן, אחר שידושנו, ואע"פ שהכהן מפסיד בזה, שהרי הישראל לא יפריש עתה תרומה גדולה רק ממה שנשתייר, וכדמפרש מעשר מן המעשר אמרתי לך ולא גם תרומה גדולה מן המעשר, ועיין לקמן פסוק כ"ט בדרשה מכל חלבו בא עוד טעם לפטור זה. 
@11ואיתא עוד בגמ' כאן, אמר ליה רב פפא לאביי, אי הכי אפי' הקדימו בכרי נמי, ר"ל אפי' אם קדם הלוי ונטל חלקו מתבואה נדושה ג"כ יפטר מגזה"כ מפסוק זה, אמר ליה, עליך אמר קרא מכל מתנותיכם תרימו את כל תרומת ה', ר"ל לקמן בפסוק כ"ט כתיב כן בלוים, לומר שמכל צד תרומה המוטלת בו יתן. 
@11ופריך עוד, מה ראית, כלומר מה ראית לרבות האי כל אהקדימו בכרי ולמעט הקדימו בשבלים מן מעשר מן המעשר, ולא איפכא, כך פירש"י, ותוס' הקשו על זה איזו סברא היא לחייב הקדימו בשבלים ולפטור הקדימו בכרי, ופירשו באופן אחר, יעוי"ש, אבל י"ל דאינו קשה, יען דשם תבואה בכלל יונח דוקא על תבואה בשבלים, וכמש"כ לעיל אות פ"ח, וסבר רב פפא דבתרומה נמי תלי החיוב בתבואה משום דכתיב עשר תעשר את כל תבואת זרעך, ולכן הקשה לו כן. 
@11ושני ליה אביי, האי אידגן והאי לא אידגן, ר"ל הקדימו בכרי כבר נעשה דגן, ומכיון שבא לכלל דגן תלה עליו חובת ההפרשה לכהן כדכתיב ראשית דגנך תתן לו, משא"כ עודו בשבלים לא חל עליו חוב זה, הלכך מסתברא דהאי קרא דזכותא דכהן מכל מתנותיכם תתנו לשדיי' אהקדימו בכרי. 
@22צז) 
@11צריך באור הלשון את שכתוב בו מחשבה ואת שאין כתוב בו מחשבה, דלפי פשוטו הול"ל את שיש בו מחשבה ואת שאין בו. וקרוב לומר דמרמז למה שכתוב בתורה פסול קטן מפני העדר ידיעתו לשם מי ולשם מה נודרין ותורמין וכדומה, והוא מה דילפינן זה מלשון נדיב לב (פ' ויקהל) ומלשון כי יפליא (פ' בחקתי ופ' נשא) ומלשון לפלא נדר, ודרשינן מי שיודע לנדב ולהפליא, למעוטי קטן, ועיין במשנה ג' פ"א דתרומות. 
@22צח) 
@11כלומר כשהוא מחשב לתרום ודאי מסיים הוא במחשבתו כך וכך ראוי לתרום מן הכרי הזה ובמקום פלוני, כך התורם במעשה צריך להיות במסויים. - 
@11ויש להעיר לפי מה שתרגם אונקלוס הלשון בתוך הגן (פ' בראשית) באמצעית גינתא, וא"כ הרי הלשון בתוכו הוי ציון וגבול המקום כמו בצפונו ובדרומו, וא"כ למה לא יחשב הלשון תרומת הכרי הזה בתוכו למקום מצויין ומסויים, דהיינו באמצע. 
@11אמנם כבר כתב הכ"מ בפ"ד ה"ב מעבודת יוהכ"פ בשם ר"י קורקס דלשון אמצע אינו אמצע ממש רק לאפוקי הקרנות, יעו"ש. ומכאן ראיה מפורשת לזה, דאל"ה אלא הפי' אמצע ממש קשה למה לא יהא נחשב זה למקום מצויין, כמש"כ. 
@11ואף נראה להביא ראיה מזה למש"כ בשו"ת מהרי"ט ח"ג סי' ה' שהשיג על מהראנ"ח שהיה נזהר מלומר בגט על תנאי אם לא אבא תוך י"ב חודש יהא גט משום דתוך הוי כמו אמצע, וכתב על זה מהרי"ט דתוך משמע מהתחלה עד יום שבו כלין הי"ב חודש זולת יום ראשון ויום אחרון, וזה מכוון לדברי ר"י קורקס שהבאנו, וממה שכתבנו ראיה מכרחת לדבריו, ודו"ק. 
@22צט) 
@11האי קרא כתיב בתרומת מעשר הניתן ללוים, ומפרש שעור הכתוב ונחשב לכם תרומתכם, תרומת מעשר, כדגן מן הגורן, כלומר כתרומה גדולה, ראשית תרומה שישראל מפריש מגורנו וכמש"כ למעלה, ולפי"ז מרומז בפסוק זה תרומה גדולה ותרומת מעשר, ואחרי שאמר ונחשב לכם דין תרומתכם, תרומת מעשר, כדין דגן מן הגורן, כדין תרומה גדולה, ממילא מוכרת שדין שניהם שוה, וכדמפרש. ועיין בתוס' מנחות נ"ד ב' שנדחקו בבאור דרשה זו, אחרי דעיקר קרא בתרומת מעשר כתיב, יעו"ש, ולפי מש"כ הענין מבואר ברחבה. 
@22ק) 
@11נראה הרבותא בתרומת מעשר משום דבזה משונה דין תרומה גדולה מתרומת מעשר, שתרומה גדולה אין לה שיעור מה"ת, ואפילו חטה אחת פוטרת את הכרי וכפי שיתבאר לפנינו בפ' שופטים בפסוק ראשית דגנך, ולכן יש סברא שיהיה מותר להפריש תרומה גדולה באומד, משום דאיך שיכוין באמידתו יוצא, כיון דגם חטה אחת פוטרת, משא"כ תרומת מעשר שיש לה שיעור, חלק עשירי, הו"א דלא יפריש באומד, שמא לא יכוין למספר הדרוש, קמ"ל. 
@22קא) 
@11הרבותא בזה אע"פ שההפרשה הזאת שייכא להלוי שהוא צריך להפריש ממעשר שנוטל הוא חלק עשירי לכהן אפ"ה רשאי הישראל בעת שנותן המעשר להלוי ליטול חלק עשירי עבור הכהן. - 
@11והנה דרשה זו דאבא אלעזר באה בכ"מ בש"ס, וסמכה הגמרא שכן גם דעת הרבה חכמים, וגם דעת סתמא דגמרא כן, ולא נתבאר לי דעת הרמב"ם שבכל הפרטים פסק כאבא אלעזר זולת בפרט דאומד, וכתב בפ"ג ה"י מתרומות שאין מפרישין תרומת מעשר מאומד אלא מדקדק בשיעורה שהרי שיעורה מפורש בתורה, עכ"ל. ולא ידעתי למה נטה בזה מדעת הגמרא בכ"מ בש"ס, ומניין לו יסוד לדחותה, ויותר מזה, כי אחרי שביתר הפרטים פסק כאבא אלעזר, וכל חידושי דיניו של אבא אלעזר הם ע"פ היקש לתרומה גדולה, וקיי"ל כלל גדול אין היקש למחצה, וע"ע בתוס' גיטין כאן. 
@11וצ"ל דסמיך הרמב"ם על המשנה דאבות (פ"א מט"ז) רבן גמליאל אומר הסתלק מן הספק ואל תרבה לעשר אומדות, והכונה שם שמא יפחות משיעור הקצוב, אבל לדעתי אין דבר זה מעיקר הדין כי אם רק עצה טובה כדי להסתלק מן הספק, דאל"ה מאי מקום זה במס' אבות שהיא רק קובץ מדות ומוסר, ולא הו"ל לרמב"ם לכתוב דבר זה כהלכה פסוקה ויסודית אלא בדרך עצה טובה ומדה ישרה כעין אותן ההלכות שכתב בהלכות דעות, וצ"ע. 
@22קב) 
@11ואע"פ שיש שיעור לתרומה גדולה מדברי סופרים, עין יפה אחד מארבעים ובינונית מחמשים ורעה מששים מ"מ יפריש שיעור ההוא באומד, ולא ימדוד ולא ישקול ולא ימנה. והנה פשטות הענין איירי זה בתרומה גדולה הניתנת לכהנים, אבל אבא אלעזר בן גימל ס"ל דגם בתרומת מעשר הדין כן וכפי שנתבאר בדרשה הקודמת. 
@22קג) 
@11עיין בתוס' כאן בסוגיא ומה שכתבנו לעיל בפ' נשא בפסוק כל ימי נדר נזרו (ו' ה') וראוי לצרף הדברים לכאן. 
@22קד) 
@11תבואה שנגמרה מלאכתה היא תבואה שנדושה ונטהרה מקש ומתבן ונצברה בכרי, והנה האי קרא כתיב בתרומת מעשר שהלוי נותן לכהן חלק עשירי מהמעשר שמקבל מישראל, ומדצותה התורה להם שלא יתרמו אותה אלא מן הגמור, א"כ הדא אמרה, מבואר מכאן שאסור גם להישראל ליתן להלוי את המעשר בשבלים, שהרי כך אמרה התורה ללוים ונחשב לכם תרומתכם כדגן מן הגורן שמתויב בתרומה וכך אתם תרימו ממה שקבלתם מעשר דגן לאחר שיתמרח והרי זה כאסמכתא שהישראל יתן להלוי גם כן לאחר שיתמרח ואסור ליתן לו מקודם, לפי שמפקיעו מתרומה גדולה שהיא דוקא ג"כ דגן מן הגורן כמש"כ בפסוק הקודם בפסוק מעשר מן המעשר, יעו"ש. 
@22קה) 
@11ר"ל שאי אפשר שיהיו כל הערימות של חטין שבגורן חצין טהורין וחצין טמאין, שהרי בעודן במחובר אין מקבלים טומאה כלל, וכשנעקרו ונפלו עליהן משקין אז מקבלין הכשר טומאה ומתטמאין, וא"כ כשנפלו המשקין על ערימה מוכשרת כל הערימה לקבל טומאה דכולה גוף אחד היא, וכן ביקב, ולמדין אנו מזה דאפילו במקום שאפשר שזה טמא וזה טהור ג"כ אין תורמין כמו גורן ויקב. ועיין מש"כ בפסוק הקודם בדרשה והרמותם ממנו דבדיעבד אם תרם מן הטהור על הטמא תרומתו תרומה. 
@11הנה אע"פ דפשטות הענין איירי פסוק זה בתרומת מעשר שנותן הלוי לכהן מ"מ יליף מכאן דין זה רק לתרומה גדולה הניתנת לכהן מישראל, אבל בתרומת מעשר קיי"ל דתורמין מן הטהור על הטמא כפי שיתבאר בפסוק הסמוך בדרשה ונתתם ממנו לאהרן הכהן ובפסוק כ"ט בדרשה מכל חלבו. ומבואר בירושלמי כאן דענין זה היא מהמצוינים שבתורה, שבכל התורה כל הדברים למדים ומלמדים, וכאן תרומת מעשר היא מלמדת על תרומה גדולה שלא תהא נטלת מן הטהור על הטמא, והיא עצמה נטלת, וכהאי גונא נבאר בפסוק הסמוך בדרשה מכל מעשרותיכם, יעו"ש. 
@11ועיין בר"ש פ"ב מ"א דחלה כתב טעם מדנפשיה דבתרומה גדולה אין תורמין מן הטהור על הטמא משום גזירה שמא יתרום שלא מן המוקף, משום דיירא שלא יגע הטהור בטמא ויטמאנה ואנן בעינן שהתורם יתרום מן המוקף, אבל תרומת מעשר א"צ לתרום מן המוקף לכן לא חיישינן לזה, וס"ל דדרשה זו אסמכתא היא, יעוי"ש. 
@11אבל י"ל דאי משום הא לא אריא דאסמכתא היא, ורק להסביר טעם הדרשה אפשר לצרף סברת הר"ש, וגם ראיה מכרחת דא"א לומר שעיקר טעם הוא מש"כ הר"ש, שהרי קי"ל בכ"מ בגמ' דתלמידי חכמים לעולם אין תורמין שלא מן המוקף אפי' בתרומת מעשר, עיין עירובין ל"ב א', וא"כ האם לדידהו ישונה דין תרומת מעשר שלא יפרישו בו מן הטהור על הטמא, וזה אין סברא כלל, ולא שמענו זה מעולם, אלא ודאי כמש"כ, ודו"ק. 
@22קו) 
@11הבאור היא שלוים וכהנים מפרישין מעשר ראשון כדי להפריש ממנו תרומת מעשר, וכן הכהנים מפרישין שאר תרומות ומעשרות לעצמן, ולפי שהכהנים נוטלין מן הכל יכול יאכלו פירותיהם בטבלם ת"ל כן תרימו גם אתם, וסמכו בזה, כן תרימו אלו הלוים, גם אתם אלו הכהנים, והענין הוא שמפרישין ומעכבין לעצמן. וברמב"ם פ"א ה"ג ממעשרות באה דרשה זו בשינוי לשון, אתם אלו הלוים, גם אתם לרבות הכהנים, ונראה לי גירסתו, יען כי לפי גירסתנו קשה הא הלשון כן תרימו בודאי שקאי על כלל ישראל, ורק הלשון גם אתם מיותר לדרשה. 
@22קז) 
@11וקיי"ל דגם ישראל לעובד כוכבים ג"כ לא הוי שליח, ונ"מ בזה שאם שלח עובד כוכבים את ישראל לקנות חמץ בפסח עובר הישראל בבל יראה ובל ימצא, משום דאין שליחות לישראל מעובד כוכבים והוי כמו קונה לעצמו, ובירושלמי פ"ו דדמאי הלשון שאין העובד כוכבים עושה שליח אפילו בישראל, ולשון אפילו מורה כש"כ עובד כוכבים לעובד כוכבים, ונ"מ לענין מכירת חמץ לעובד כוכבים ע"י שליח עובד כוכבים, ואין המקום גורם להאריך בזה כאן, ועיין בשו"ת משאת בנימין סי' קכ"ו. - 
@11ודע שכתבו התוס' בברכות כ' ב' בטעם הדבר שפטורות נשים מברכות המזון מה"ת משום דלא מצו למימר ברית ותורה, לפי שאינם לא בזה ולא בזה, עכ"ל. והנה לפי"ז צ"ל לכאורה דנשים אינן נקראות בני ברית גם לענין שליחות, אבל באמת אין הדבר כן, דכאן הפי' בני ברית הוא מלשון קשר ואגודה עם הקב"ה ומצותיו, ובזה גם הנשים בכלל, וראיה לזה ממקרא מפורש בתורה אתם נצבים היום כולכם וגו' טפכם נשיכם וגו' לעברך בברית ה', ורק בברהמ"ז שאני שאינן יכולות לומר על בריתך שחתמת בבשרינו. - 
@11וע"פ זה יתבאר לנו דגם ישראל ערל שלא מל מאיזו סיבה, כגון מי שמתו אחיו מחמת מילה או חולה, הוא בכ"ז בן ברית לענין שליחות, כיון דעכ"פ מקושר הוא בברית ה' ואגודתו, וגם יתבאר בטעם מש"כ התוס' בסנהדרין ע"ב ב' דישראל מומר אינו בן ברית, והיינו משום שהפר ברית. 
@11ומזה יוצא לנו דמש"כ רש"י בגיטין כ"ג ב' מה אתם בני ברית - מהולים, אין זה מבואר, ובהכרח צ"ל דלאו דוקא הוא, אלא פי' כן ע"ד הסתם וההוה, דבכלל מי שהוא ישראל הוא נימול, ודו"ק. 
@22קח) 
@11לא שייך לומר איך דייקינן כל הני מיעוטים מחד קרא, יען כי הענין אחד הוא, דיסוד הדרשה היא אתם בעצמכם וממילא מתמעטו כל הני. והרשב"א כתב דמדינא דאורייתא תורמין האפטרופסין והדרשה אתם ולא אפטרופסין אסמכתא היא, ועיקר הדבר מדרבנן הוא, ולא ביאר דעתו אם רק לענין אפטרופסין דעתו כן או לכל הענינים החשובים כאן הוו הדרשות אסמכתות. 
@11ונראה לי ראיה דבכלל כל דרשה זו כולה אסמכתא, שהרי לענין שותפין שנינו מפורש בפ"ג מ"ג דתרומות השותפין שתרמו זה אחר זה תרומת הראשון תרומה, הרי קיי"ל דשותפין תורמין, היפך הדרשה אתם ולא שותפים, וכן לענין אריס שנינו בתוספתא פ"א דתרומות אריס שתרם תרומתו תרומה, וגם זה היפך הדרשה אתם ולא אריסין, וכ"פ הרמב"ם בכל הענינים. 
@11וכן ראיה לזה מקדושין מ"ב א' מניין ליתומים שבאו לחלק בנכסי אביהם שב"ד מעמידין להם אפטורופוס לחוב ולזכות ת"ל ונשיא אחד נשיא אחד ממטה תקחו [ע"ל פ' מסעי ל"ד י"ח] הרי מרומז בתורה שיש כח לאפטרופוס לכל פרטי משא ומתן ודין ודברים, וגם ענין תרומה בכלל. 
@11ובזה ניחא לי סוגיית הגמרא בגיטין נ"ב א' אין אפטרופסין רשאין להוציא עבדים לחירות אבל מוכרים אותם לאחרים ואחרים מוציאים אותם לחירות, עיי"ש באור הענין. והנה הוצאת עבדים לחירות הוא בודאי מדאורייתא, ודעת רוב הפוסקים דקנין דרבנן אינו מועיל לדאורייתא, והשתא אי נימא דדרשה זו שלפנינו אתם ולא אפטרופסין דרשה גמורה היא מדאורייתא, א"כ מדאורייתא אין אפטרופוס יכול למכור [דבודאי ענין תרומה ומכירה שוים לכח אחד] ורק מדרבנן הוא, א"כ איך מועיל מכירה זו שהיא מדרבנן להוצאת עבדים לחירות שהיא מדאורייתא. 
@11ועיין בתשובת הרא"ש כלל פ"ד, הכותב לאחד שיהיה מושל ושולט בכל אשר לו אינו לשון מתנה רק לשון אפטרופסות, שכן מצינו באליעזר עבד אברהם שכתב לו שיהא מושל ושולט בכל אשר לו, והנה לא הראה מקור דלשון זה מורה ענין אפטרופסות, אבל מצאתי בתרגום יונתן פ' מקץ מתרגם הלשון אתה תהיה על ביתי - אנת תהי אפוטרופוס, ועכ"פ מבואר מזה שאפטרופוס יפה כחו מן התורה, ומכיון שנקרא מושל בכל - בודאי גם לתרום תרומה בכלל, ובהכרח צ"ל דדרשה זו שלפנינו או שהיא אסמכתא או דעת יחיד. 
@22קט) 
@11ומסקנת הגמרא דרק אז נקרא ממון גבוה דאסור לקדש בו את האשה היכי דכתיב קודש לה' כמו במעשר שני בס"פ בחקתי. 
@22קי) 
@11נסמך על הדרשה שבריש פסוק הקודם ונחשב לכם, שקטן אינו מפריש מעשר דגן, יעו"ש ובתוס' שבת נ"ד ב', ולפנינו בפ' ראה בפסוק והבאתם שמה את עלותיכם וגו' יבא עוד דרשה להיקש מעשר בהמה למעשר דגן. 
@22קיא) 
@11הרבותא בזה שלא נקיש לתרומה שאינה ניטלת אלא מן המוקף, היינו בקרוב ובסמוך, כפי שיתבאר בפסוק הסמוך. 
@22קיב) 
@11כבר הבאנו ענין ודרשה זו, בפ' חלה לעיל בפ' שלח (ט"ו כ"א) ושם בארנו מזה די הצורך, כי שם מקומו. 
@22קיג) 
@11דרשה אגדית היא ע"ד רמז, וכמה דרשות כאלה באו בגמרא, ונראה בכונת הקושיא וכי אהרן לעולם קיים וכו', דקשה ליה למה לא כתב לאהרן ולבניו כמו שכתוב כ"פ בתורה, ואם תאמר דלכן כתיב לאהרן לבד מפני שלו יותר מצוה מלבניו, אך הלא הוא לא נכנס לא"י ולא נתנו לו כלל. והמפרשים האריכו בבאור דרשה זו להסביר טעמה, ולפי מש"כ הנה היא מבוארת בפשיטות. 
@22קיד) 
@11גם הם מדייקי הלשון לאהרן הכהן כמו בדרשה הקודמת, ודרשי בענין אחר, כמבואר. ונתבאר ענין זה לפנינו בפ' אמור (כ"ב ט'), ולפי הפשט הוי טעם מצוה זו שלא יתנו לכהן ע"ה מתנות שמא יאכל בטומאה, אבל לפי המבואר בד"ה ב' ל"א ויאמר לעם ליושבי ירושלים לתת מנת הכהנים והלוים למען יחזקו בתורת ה', משמע דעיקר כונת הקב"ה במצות מתנות כהונה ולויה היתה כדי שיהיה לבם פנוי מטרדת הפרנסה וישקדו על התורה, ומהאי טעמא מבואר בירושלמי מעש"ש פ"ה ה"ג ר' יונה יהב מעשר לר' אחא בר עולא, לא משום דהוי כהן אלא משום דהוי לעי באורייתא, וצ"ל דס"ל לר' יונה דמעש"ר מותר לזרים, דאל"ה איך יאכלם ר' אחא. 
@11ואמת שלכאורה דבר פלא הוא שיהא מותר ליתן מתנות הלוים לזרים, אך צ"ל דאיירי בתר דקנסינהו עזרא ללוים שלא ליתן להם מתנותיהם מפני שלא רצו לעלות מבבל לא"י כמבואר ביבמות פ"ו ב' ובסוטה מ"ז ב', ומבואר שם שקנס ליתן מתנותיהם לעניים. 
@11ובתוס' יבמות שם חקרו אם דוקא לעניים כהנים צוה ליתן או אפי' לישראלים, והנה מירושלמי מעש"ש שהבאנו מבואר מפורש דאפי' ישראלים כמש"ש לא משום שהיה כהן וכו'. 
@22קטו) 
@11ר"ל דבזה רבתה התורה שתנתן לאהרן כל מה שהוא יכול לאכול בכהונתו, והרי התרומה היא טהורה, ולא איכפת לן ממה שניטלת על הטמא, ובהאי קרא גופיה מפורש תרומת מעשר בהדיא, כן תרימו גם אתם תרומת ה' מכל מעשרותיכם אשר תקחו מאת בני ישראל ונתתם ממנו וגו'. וכבר באה דרשה בענין זה לעיל בפסוק הקודם בדרשה כדגן מן הגורן ושם נתבאר, יעוי"ש. 
@22קטז) 
@11ר"ל שצריך שיהיה ראוי לו לאכול כשהוא בכהונתו ובימי טהרה, וכבר הבאנו וביארנו דרשה זו לעיל בפסוק ח' בדרשה משמרת תרומתי, יעוי"ש. 
@22קיז) 
@11עיין מש"כ בבאור דרשה זו לעיל בפ' כ"ו בדרשה מעשר מן המעשר. 
@22קיח) 
@11מדינא צריך להפריש ביכורים קודם לתרומה, כמבואר לפנינו בפ' משפטים בפסוק מלאתך ודמעך, ובכ"ז בדיעבד אינו מעכב משום דכתיב מכל מתנותיכם, ומרבינן מכל ואפי' מביכורים. 
@22קיט) 
@11ואין לוקין על לאו זה כיון דאינו לאו מפורש רק בא מכלל עשה, ועיין בסמוך פ' ל"ב. 
@22קכ) 
@11כלומר מן כל שיהיה מקודש לתרומת מעשר ואפי' שנטלה על הטמא וריבתה התורה שמותר לעשות כן אפי' לכתחלה. 
@22קכא) 
@11דהו"מ למכתב מכל חלב ודריש מכל חלבו למעט אחא חלבו ולא חלבו וחלב חבירו שאם הקדימו למעשר בשבלים לא תפרוש ממנו אלא חלבו שהוא תרומת מעשר, אבל לא חלב חבירו שהוא תרומה גדולה שאינו ניטל ממנו אלא מן הטבל שנדוש ונתמרח בכרי. והנה כבר בא דין זה לפנינו לעיל בפסוק כ"ו בדרשה מעשר מן המעשר, ושם נתבאר כל ענינו, יעוי"ש. 
@22קכב) 
@11ר"ל בקרוב ובסמוך כהוראת הלשון ממנו, ולא כמו תרומת מעשר שניטלת גם שלא מן המוקף, כמבואר בפסוק הקודם. ועיין בשו"ת הרשב"א סי' קכ"ה חקר אם איסור מוקף בתרומה הוא מדאורייתא ממש או דדרשה זו אסמכתא היא, ועיין מש"כ בפ' ראה (י"ד כ"ג) בפסוק למען תלמד ליראה את ה' ראיה מכרחת דהוי מדאורייתא. 
@22קכג) 
@11דהאי ממנו מיותר הוא, ובא ללמד דבר שאתה מרים ממנו אם יפול לתוכו מקדשו ונעשה הכל מדומע ואסור לזרים, וכך הוא השיעור לתרומת מעשר, שממאה סאין מפריש הישראל עשרה למעשר ראשון, ומאותן עשרה מפריש הלוי אחד מהן לתרומת מעשר לכהן, כמש"כ לעיל בפ' כ"ו, ולמדנו שכל שם תרומה אם נפלה לחולין ואין שם אלא מאה בין הכל בלבד מקדש הכל, וצריך שיהיו יותר ממאה, והיינו מאה ואחד, ולכן אם נפלה סאה תרומה למאה סאין חולין דהו"ל ביחד ק"א, נותן האחד לכהן, היינו במדה שנפל, והשאר מותר. וטעם נתינת האחד לכהן הוא כדי שלא יהיה בזה הפסד לכהן, כ"מ בריש פ"ב דערלה. - 
@11ודע שכתבו התוס' בנדה מ"ז א', דדרשה זו בכלל אסמכתא היא, משום דדימוע מדרבנן ומה"ת תרומה בטל ברוב כשאר איסורים, והיינו ג"כ במין במינו, אבל במין בשאינו מינו הוי בנותן טעם כשאר איסורים. 
@11ונ"מ בזה בזה"ז לענין חלה שנקראת ג"כ תרומה ושוה בכמה ענינים לתרומה כמש"כ בפ' שלח (ט"ו כ'), שאם נתערבה חלה בין במינו בין בשאינו מינו תבטל ברוב ואינה צריכה ביטול באחד ומאה כיון דהוי תרי דרבנן, דחיוב חלה בזה"ז אינו אלא מנהג חכמים כדי שלא לשתכח תורת חלה, כמבואר בבכורות כ"ז א', וגם הא דדימוע באחד ומאה הוי ג"כ מדרבנן, כמש"כ התוס', וא"כ בכזה ראוי לאוקמי אדאורייתא שתבטל ברוב, ובפרט במקום הפסד. 
@11ועוד נראה דבתערובת חלה בזה"ז א"צ גם הרמה כשיעור שנפל כמו שצריך בתרומה שנפל לחולין, יען כי אחרי דעיקר הטעם בתרומה הוא משום גזל הכהן שלא יפסיד חלקו כמש"כ, ואחרי דחלה בזה"ז נשרפת א"כ א"צ להרים ממנה כשיעור שנפל, כך היה נראה לכאורה, אלא שהתוס' בבכורות שם כתבו דאין חילוק בזה בין חלה לתרומה, וצ"ל דהיא חומרא בעלמא, ומטעם שמבואר שם כדי שלא לשתכח תורת חלה, ועיין ביו"ד סי' שכ"ג. 
@22קכד) 
@11ר"ל תרומת מעשר שנותן הלוי לכהן אחד מעשרה ממעש"ר שלוקח מישראל. 
@22קכה) 
@11ובא לאפוקי מדעת ראב"ע וכמה חכמים כאן ובבבלי יבמות פ"ו ב' דמותר ליתן מעשר ראשון גם לכהנים משום דגם כהנים נקראו לוים, וכדכתיב ביחזקאל מ"ה והכהנים הלוים בני צדוק, ואי משום הא דכתיב ואכלתם אותו בכל מקום, יצא כהן שאינו יכול לאכלו בביה"ק, ס"ל דבכל מקום לאו דוקא בכל מקום ממש אלא בכל מקום פירושו בעזרה, ופריך ליה ר"ע וכי אפשר לומר כן והא כתיב אתם וביתכם, ואשה בעזרה מנין, והנה קי"ל כר"ע, וכבר כתבנו מענין זה בריש פסוק כ"ו ושם ביארנו, יעוי"ש. 
@22קכו) 
@11ר"ל בת ישראל הנשואה ללוי יכולה ליתן רשות לשליח לתרום מעשר של בעלה ולהרים ממנו תרומת מעשר, ואין זה נקרא שלא מדעת, ודריש כן משום דא"א לומר דהכונה שמותרת לאכול במעשר בעלה דפשיטא הוא, דאחרי שאוכלת בתרומה שהיא חמורה, לא כש"כ שאוכלת במעשר הקל. 
@22קכז) 
@11הכונה היא דאחרי ששכורים הם לעבוד עבודה, א"כ מהראוי שיקבלו עליהם העבודה ואם אין מקבלים אין להם שכר. ומכאן כתב בא"ז דמותר לש"ץ ליטול שכר התפלה שהיא במקום עבודה ואין זה בכלל מה אני בחנם וכו', וצ"ל דדעתו כדעת הרשב"א [הובא בשו"ת ר"י צהלון סי' ק"ד] דהש"ץ עומד במקום הלוים המשוררים. ויש להעיר ממש"כ הפוסקים לענין יוהכ"פ דהש"ץ עומד במקום כהן העובד, ואולי יש לחלק בין יוהכ"פ שבא לכפר משאר ימות השנה, ואין להאריך. 
@22קכח) 
@11עיין לעיל בפסוק כ"ט בענין זה. 
@22קכט) 
@11ומפרש בגמ' מאי ואומר, וכי תימא מיתה לא ת"ל וכו'. ואמנם אעפ"כ אין בזה עונש מיתה ביד"ש, וראיה שלא חשבו זה בסנהדרין פ"ג א' בין אלו שבמיתה ביד"ש, אלא ר"ל כדאי חומר עון חילול קדשים זה להענש עליו מיתה ביד"ש, וכה"ג כתבו התוס' בבכורות נ"ד א' ד"ה ושני. 
@11ועיין בבכורות נ"א ב' שר' טרפון ור' חנינא היו רגילים להחזיר החמשת שקלים שהיו נוטלין בפדיון הבן, והקשו בתוס' הא נראה בזה כמסייע בבית הגרנות שמפסידים שאר כהנים שכולם יתנו להם מפני שרגילים להחזיר, וכתבו שאין הנותן יודע בשעה שנותן אם יחזירו, ולדעתי זה דוחק, דהא כיון שרגילים בזה הכל יודעים. 
@11אלא שבכלל לא ידעתי מה חילול כהונה יש בכזה, דהלא רק אז יש חילול כשרוצים ליהנות ממתנותיהם, משא"כ אם מחזירים כפעם בפעם, ואדרבה בזה הם מחבבים את המצוה שאין עושים זה לשם ממון, וכדאי שילמדו מהם לעשות מצוה רק לשם מצוה, וכמ"ש בפסחים ח' ב' מפני מה אין פירות גינוסר וחמי טבריה בירושלים כדי שלא יאמרו עולי רגלים אלמלא לא עלינו אלא לאכול פירות גינוסר ולרחוץ בחמי טבריה דיינו ונמצא עליה שלא לשמה, ואף הכא כן, וצ"ע. 
@22קל) 
@11כבר ביארנו בפ' כ"ו שאם הקדים הלוי ליקח מעש"ר מישראל בעוד שהיתה התבואה בשבלים פטור מתרומה גדולה וצריך רק להפריש תרומת מעשר כסדר המצוה המבואר בפרשה, עי"ש, ותרומת מעשר מצותה להפריש מתבואה גמורה, היינו מתבואה שנדושה ונטהרה מקש ומתבן, ואמר כאן דהו"א כיון דהשתא עודנו בשבלים ואין עוד חיוב תרומת מעשר עליו וגם מתרומה גדולה פטור יהא רשאי לע"ע לאכול ממנו עראי עד שידושם וימרחם וכמו דקי"ל בחלה שאוכל עראי מן העיסה עד שתהיה נלושה שאז בא חיוב חלה [כמבואר לפנינו בפרשה שלח] קמ"ל דאסור. 
@11וטעם הדבר מבואר בבבלי ביצה י"ג ב' הואיל ויצא עליו שם מעשר, ר"ל משנקרא מעשר, בזה שלקחם מהישראל הזקיקתו לתרומה, ור"ל שכבר נקראת קודש, וכשאוכל ממנה קודם תקונה הוי כמחלל את הקודש, כהדרשה שבכאן, וענין אכילת ארעי הוא כגון שהיה מקלף שעורים ואוכל אחת אחת. 
@11וסמיך זה על לשון את קדשי בני ישראל לא תחללו ולא תמותו, דמכיון שלקח הלוי מהם מעשר ראשון כבר נקדשו אע"פ שלקח שלא כסדרן, היינו קודם תרומה גדולה, ונקראו קדשי בני ישראל. 
@00פרק יט 
@22א) 
@11ידוע הוא בקדשים דהלשון חקה מורה שכן יהיה בלא ישונה, ולכן אם חסר פרט אחד מעכב כל הסדר. והשלש מינין הם עץ ארז ואזוב ושני תולעת. 
@22ב) 
@11ואמנם לענין שתהא עבודתה צריכה כהן גדול דוקא לא ילפינן מחוקה דיוהכ"פ, משום דבפסוק הסמוך יתבאר רבוי מיוחד דעבודת הפרה לדורות כשרה גם בכהן הדיוט, יעו"ש. 
@11והנה בדרשה הקודמת דרשינן חקה לדרשה אחרת, אך הנה עוד פעמים נזכר חקה בפרשה זו, בפ' י' והיתה לבני ישראל לחקת עולם ובפ' כ"א והיתה לכם לחקת עולם, וא"כ אפשר למילף תרתי, ובאמת היה נראה דדרשה זו שלפנינו יותר נאות ללמוד מחקה שבפסוקים הנ"ל, אחרי שבהם כתיב הלשון לחקת עולם כמו ביוהכ"פ, משא"כ כאן לפנינו כתיב חקת התורה, ויותר נכון ללמוד לשון דומה מלשון דומה, וכמ"ש בשבת ק"ח א' דנין ערלתו מערלתו וכו', יעו"ש. ולכן נראה דבאמת עיקר כונת הדרשה שלפנינו להפסוקים הנ"ל, ורק מפני שפסוק זה הוא תחלת הפרשה וכתיב ביה ג"כ הלשון חוקת לא חשש לקבוע הדרשה כאן. 
@22ג) 
@11משמע תורה אחת לכל עבודותיה, וכמו דמצינו בעבודה אחת, והיא הזאה, שאינה כשרה אלא ביום, כמש"כ בפ' י"ט והזה ביום השלישי, כך כל העבודות. 
@22ד) 
@11משמע את הכתוב כאן תקיים ואל תוסיף, וענין קידוש הוא הטלת האפר לתוך המים, ונבאר זה לקמן ר"פ י"ז. ובגמרא מפרש מה ראית לרבות את אלו ולהוציא את אלו, אחר שריבה הכתוב ומיעט, ולא פירש מה ריבה ומה מיעט, אמרת, הרי אנו למדין כולן מהזאות מימיה, מה הזאת מימיה שיש לה מעלה שאין כשרה רק באיש ולא באשה, דכתיב בה (פ' ד') אלעזר הכהן אף אני אביא שחיטתה וקבלת דמה ושריפתה והשלכת עץ ארז ואזוב ושני תולעת הואיל ואין כשרין באשה [דבכולהו כתיב או אלעזר או כהן] אין כשרים אלא ביום, ומוציא אני אסיפת אפרה ומילוי מים וקידוש, הואיל וכשרים גם באשה כפי שיתבאר בפ' ט', כשרים נמי בלילה. 
@22ה) 
@11טעם הפרישה מביתו זו אשתו, שמא יהיה עמה ותמצא נדה והבועל נדה טמא שבעת ימים ולא יוכל להתעסק בשריפת הפרה. 
@11ודע דמ"ש היו מפרישין כהן ולא אמר כהן גדול כמו ביוהכ"פ, הוא ע"פ דעת ר' יהודה במשנה א' פ"ד דפרה דעבודת הפרה לדורות כשרה גם בכהן הדיוט, ולא כדעת חכמים שם דצריכה כהן גדול דוקא, ורמב"ם פ"א הי"א מפרה פסק כר"י נגד חכמים, ומלשון משנה זו ראיה לדבריו, וע"ע מענין זה בתו"י כאן בד"ה מפרישין קמא ותנינא. - 
@11ולא נתבאר אם גם יתר הכהנים העוסקים במעשה הפרה, כמו מקבל ומזה, היו מפרישין, א' רק הכהן השורף, ואע"פ שאמר מפורש היו מפרישין כהן השורף, אך לפי הדרשה שם בפ' צו לעשות - אלו מעשה פרה, משמע כל העשיות, והא דנקט כהן השורף הוא מפני דעיקר ותכלית הענין הוא השריפה לתכלית האפר טהרה כנודע, וצ"ע. 
@22ו) 
@11ע' יומא ג' ב' דריש בכלל כ"מ שנאמר ויקחו אליך הוא משל צבור, והיינו הא דמתרומת הלשכה, דכן מבואר בפ"ד דשקלים דכל דבר של צבור בא מתרומת הלשכה, ומוסיף כאן עוד לדרוש אליך שתהא גזבר לדבר זה. ועוד דריש בספרי כשם שהיה משה גיזבר לדבר כך היה אהרן, ואולי למד כן מלשון פסוק הסמוך ונתתם אותה, ודבור זה נתיחד למשה ולאהרן כמבואר בפ' הקודם. 
@22ז) 
@11ר"ל דבעינן שבשעת לקיחה תהא פרה, והיינו בת שלש או ארבע שנים, וע' ברמב"ם פ"א ה"א מפרה. 
@22ח) 
@11ודריש שהתואר תמימה אינו מוסב על הפרה רק על אדומה. וכתבו המפרשים במשנה ה' פ"ב דפרה דהכונה היא ששתי שערות שחורות פוסלות בה, יעו"ש. ולדעתי אם זו היתה כונת הכתוב הול"ל אדומה כולה, שכן רגילין אנו בכל התורה למעט מקצת או כל שהוא מרבוי מלת כל, כנודע, אבל ממלת תמימה כמדומה לי שלא מצינו דוגמתו. 
@11ולי נראה דכונת הדרשה תמימה באדמימות למעט הכשר שתורה בכלל, והוא ע"פ מ"ד בעלמא דמתכונת מראה שחור שיסודה היא מראה אדום אלא שהמראה האדום לקתה ונעשית שחורה, וכמ"ש בנדה י"ט א' האי שחור אדום הוא אלא שלקה וכן אמרו כזה בסוכה ל"ג ב' לענין הדס ובחולין מ"ז ב' לענין ריאה, וא"כ הו"א דגם פרה שחורה כשרה, כיון דבעיקרה ותולדתה היא אדומה, קמ"ל שתהא תמימה באדמימות, כלומר שתהא האדמימות נכרת ונראית ולא בלקותא ע"פ מראה שחור, ודו"ק. 
@22ט) 
@11מפרש בגמרא דאצטריכא דרשה זו דלא נילף לעגלה ערופה בק"ו מפרה דאע"פ שאין השנים פוסלין בה מום פוסל בה, עגלה ערופה דשנים פוסלין בה שאינה כשרה רק בת שנתה כמבואר במקומו, אינו דין שיהא מום פוסל בה, קמ"ל. וע"ע בדרשה הבאה. 
@11ודע דמבואר בע"ז כ"ג ב' דלפרה אדומה פסולה גם נרבעת ומוקצה לע"ז, ואע"פ דלא נתפרשו בפרשה. וטעם הדבר משום דמצינו שקורא הכתוב לפסולים אלו מום, בפ' אמור כי משחתם בהם מום בם, וכל מקום שנאמר השחתה אינו אלא דבר ערוה ועבודת כוכבים, יעו"ש (כ"ב כ"ה), ומכיון דכתיב כאן אשר אין בה מום ממילא כולל גם פסולים אלו, ודו"ק. 
@22י) 
@11עול ענינו עול לעבודה מיוחדה כגון לחרוש ולזרוע, ושאר עבודות הם סתם משאות, ואמר ת"ל אשר לא עלה עליה עול מכל מקום, ולא נתבאר ענינו היכי משמע מלשון זה הכל. ויתכן לומר ע"פ מ"ד בעלמא אשר רבויא הוא, כמו הכא בסוגיא, ובזבחים י"ח ב' ואידך נפקא ליה מאשר, ושם מ' א' דרשו רבוי מאשר, ובמנחות מ"ג ב' ור' שמעון מאשר נפקא, ועיין לפנינו בפ' תצא בפסוק אשר תכסה בה, וכן צ"ל כאן דמרבה מלשון אשר, ואף כי לא נתברר לנו טעם רבוי מלשון אשר, אבל הן כן הוא דעת חז"ל, והם היו בקיאים בשימוש הלשון והגיון המלות, ואנו בהמשך גלותנו הארוך והמטולטל נאבדו מאתנו הרבה מנעימות הטעם וההרגש הדק והיפה בלשון הקודש. 
@22יא) 
@11ר"ל עול פוסל בה אפילו הניח עליה באקראי בעלמא כגון להקל המשא מידו ולא לעבוד בה, ושאר משאות אין פוסלות בה אלא אם הניח עליה לעבוד בה, אבל באקראי בעלמא לא נפסלה. - 
@11ובגמרא כאן איתא בענין למוד זה שתי דרשות, האחת היא זו שלפנינו, והשנית יליף בגז"ש עול עול מעגלה ערופה, מה התם פוסלות בה גם שאר עבודות דכתיב שם אשר לא עובד בה אשר לא משכה בעול, אף כאן שאר עבודות פוסלות בה, ומפרש שם למ"ד זה דגם לענין זה ילפינן מעגלה ערופה, מה התם אינה נפסלת עד שתמשוך כדכתיב שם אשר לא משכה אף כאן עד שתמשוך, ואנחנו העתקנו דרשה שלפנינו מפני שהיא נלמדת מגוף הלשון שבענין פרה, וגם מטעם שנבאר בהמשך דברינו כאן. 
@11כי מבואר בסוגיא כאן, אמר רב יהודה אמר רב הניח עליה עודה [אוכף] של שקין פסולה, ובעגלה ערופה אינו פסול עד שתמשוך, ופריך מהא דתניא, עול, אין לי אלא עול, שאר עבודות מניין, נאמר כאן עול ונאמר להלן בע"ע עול, מה להלן שאר עבודות אף כאן שאר עבודות, וממקום שבאת, מה להלן עד שתמשוך אף כאן עד שתמשוך [ר"ל וקשה על רב דמחלק לענין משיכה בין פרה ובין ע"ע, והלא כיון דילפינן מע"ע לענין שאר עבודות דין הוא דנליף גם לענין משיכה שיהיה שוה בשניהם], ומשני, תנאי היא, איכא דמייתי לה לשאר עבודות בגז"ש מע"ע, ואיכא דמייתי מגופה דפרה, ומביא על זה הדרשה שלפנינו, וכונתו ליישב דרב דס"ל דבפרה לא בעינן משיכה לא ס"ל הגז"ש מע"ע לענין שאר עבודות, ורק יליף מהדרשה מגופה דפרה כמבואר לפנינו. 
@11והנה כי כן אנו דקיי"ל דבפרה א"צ משיכה, בהכרח שעיקר הוא דלמודיה דרב לענין שאר עבודות הוא מגופה דפרה, כמו הדרשה שלפנינו, יען כי אם מגז"ש מע"ע הלא יתחייב להצריך גם משיכה, ולכן העתקנו אנו הדרשה שלפנינו ולא הגז"ש עול עול, כדי שלא תסתור הדרשה את הדין, כמבואר. 
@11ואתה תחזה כמה קשים דברי הרמב"ם בפ"א ה"ז מפרה שפסק דבפרה לא בעינן עד שתמשוך, ועם זה הביא למקור הלמוד לענין שאר עבודות הגז"ש עול עול מעגלה ערופה, בעוד שכפי שבארנו אי הא לא קיימא הא, וצע"ג. ובתוי"ט פ"ב מ"ג דפרה הרכיב שתי הדרשות שבגמרא לאחת, בעוד שחלוקות ונפרדות הן, כמש"כ. 
@11והנה איתא במשנה ד' פ"ב דפרה, עלה עליה זכר פסולה, ופי' הרע"ב דילפינן מעגלה ערופה דכתיב בה אשר לא עובד בה, כמבואר לפנינו שם ס"פ שופטים, יעו"ש. וכ"כ הרמב"ם בפ"א ה"ז מפרה, אלא שלשונו צריך תקון קצת, דמש"כ דכתיב אשר לא עובד בה, דמשטחות הלשון משמע דבפרה כתיב כן, וזה אינו כן, אלא בעגלה ערופה כתיב וילפינן לפרה מינה, וטעם למוד הפסול עלית זכר מלשון אשר לא עובד בה נבאר אי"ה בפ' שופטים. 
@11ורש"י בב"מ ל' א' פירש וז"ל, עלה עליה זכר פסולה דכתיב אשר לא עלה עליה עול וכו', עכ"ל, ולא נתבאר איפה מצא למוד זה, וגם אין מבואר אם זה נקרא עלית עול, ולבד זה דברי רש"י שם אינם קשורים ודבוקים, כפי שיתבאר להמעין, וקרוב בעיני לודאי שיש איזה ט"ס בדבריו ואין להאריך כאן. 
@22יב) 
@11ר"ל דעבודת הפרה לדורות כשרה גם בכהן הדיוט, וזו דעת ר' יהודה בפ"ד מ"א דפרה, וחכמים ס"ל דגם לדורות צריך כהן גדול, וקי"ל כר' יהודה. וכבר כתבנו דמסתם משנה רפ"ג דפרה שבעת ימים קודם שריפת הפרה מפרישין כהן השורף את הפרה מביתו, ולא קתני מפרישין כהן גדול כמו דנקט בריש יומא לענין יוהכ"פ משמע דסתם משנה כר' יהודה דמעשה פרה כשרה בכהן הדיוט. וטעם הדיוק מאותה יתכן דמדייק מדלא כתיב ותתנוה, וכבר ראינו בכ"מ בס' ויקרא דרגילים חז"ל לדרוש הכנוי אותו אותה וכדומה. 
@22יג) 
@11מבואר במשנה ז' פ"ג דפרה, לא היתה פרה רוצה לצאת אין מוציאין עמה שחורה [כדי שע"י זה תצא גם היא] כדי שלא יאמרו שחורה שחטו, וגם אין מוציאין עמה עוד אדומה כדי שלא יאמרו שתים שחטו, ר' יוסי אומר, לא משום זה אלא משום שנאמר והוציא אותה לבדה, ע"כ. ומפרש בסוגיא כאן מאן ת"ק ר"ש דדריש טעמא דקרא, ונ"מ ביניהם, שאם יצא עמה חמור, דלת"ק שרי, דליכא חשש שמא יאמרו, ולר' יוסי אסור מגזירת הכתוב והוציא אותה לבדה, כמבואר. 
@22יד) 
@11ובסוגיא כאן ע"א איתא עוד דרשה בפסוק זה, שחיטת פרה בזר פסולה, אלעזר וחקה כתיב [וכ"מ שנאמר חקה מעכב, וה"נ דוקא כהן], אבל השמטנו דרשה זו מפני שלא קי"ל כן, אלא כמסקנת הגמ' מ"ג ב' דלא מצינו בשום מקום שחיטה פסולה בזר, וכמו שביארנו בר"פ ויקרא, ועי' בכ"מ פ"א ה"ב מפסולי מוקדשין ביאר טעם הדבר, וגם מדרשה זו שלפנינו נראה דכן הלכה, דאל"ה ל"ל קרא לפסול אשה, תיפק ליה דאפי' איש זר פסול, ודוחק לומר דאיירי בכהנת אלא ודאי באיש זר כשר, ולכן אשמעינן דבאשה פסולה. 
@22טו) 
@11הזאה מפורש כתיב בפסוק הסמוך, והזה כנגד פתח אהל מועד, ושחיטתה דריש סמוכים. וברמב"ם פ"ד ה"ה מפרה כתב וכן אם שחטה שלא כנגד ההיכל פסולה, שנאמר ושחט אותה לפניו, עכ"ל, וקיצור לשון הוא, וצ"ל ושחט אותה לפניו והזה, מקשינן שחיטה להזאה, וכמו בגמ'. 
@22טז) 
@11לכאורה מלתא דפשיטא היא, ומהיכי תיתא לומר שתכשר בעריפה כיון דכתיב ושחט, ולכן מכורש בגמ' דאיצטריך שלא ניליף בק"ו מעגלה ערופה, ומה עגלה ערופה שלא הוכשרה בשחיטה כשרה בעריכה כדכתיב שם וערפו את העגלה, פרה שכשרה בשחיטה אינו דין שכשרה בעריפה, קמ"ל. ואמנם גם זה אינו מבואר, מה טעם בק"ו זה, ומאי שייכותם זל"ז, ולכן נראה דהכונה כיון דבכמה דברים שוו דיני פרה לדיני עגלה, כמבואר בסוטה מ"ו א' ולפנינו באות הקודם אות י"א והו"א דגם לענין זה שוו, ומה דכתיב ושחט לאו דוקא הוא, קמ"ל. וכה"ג עביד בסוגיא ק"ו שתהא שתהא עגלה ערופה כשרה בשחיטה מק"ו מפרה שאינה כשרה בעריפה כשרה בשחיטה, עגלה ערופה שכשרה בעריפה לא כש"כ שתהא כשרה בשחיטה, וגם בזה הבאור הוא כמש"כ משום השתוותם זל"ז בכמה ענינים. ועיין לפנינו בפ' שופטים בפרשת עגלה ערופה. 
@22יז) 
@11בסכין ארוכה, וכפי המתבאר בסוגיא דחולין ל"ב א' היינו דוקא אם בכונה שחט אחרת. וטעם הדבר פירש"י ביומא מ"ב א' משום דמלאכה פוסלת בשחיטתה, ולכן אם שחט לאחרת שלא בכונה כשרה, מפני שלא נתכוין למלאכה, והוא הדין אם חתך דלעת בשעת שחיטה בכונה ג"כ פסולה מטעם מלאכה. אמנם גוף הטעם דמלאכה פוסלת הוא משום היסח הדעת, כי אין אדם יכול לכוין דעת בשני דברים כאחד, ומסיח דעתו, ובסמוך דריש שאסור לו להסיח דעתו ממנה, ולכן אם לא בכונה כשרה שאין היסח הדעת בכזה, כמובן. 
@22יח) 
@11עיין מש"כ בדרשה הקודמת הנוגע לדרשה זו. 
@22יט) 
@11דהמלה לפניו מיותר, וגם אין לה ביאור, דפשיטא הוא דכששוחטה הרי היא לפניו, ולכן דריש שיהיה דעתו עליה בכל משך עבודתה, ועיין מש"כ לעיל אות י"ז ובסמוך בדרשה ושרף את הפרה לעיניו. 
@22כ) 
@11לאפוקי משחיטה והוצאת הפרה דדוקא באלעזר, כמבואר לעיל. 
@22כא) 
@11ועיין בראב"ד פ"ג ה"ב מפרה שהאריך לבאר דזה רק למצוה ולא לעיכובא, ובאמת כך מורה הלשון מלמד שמצותה, ואם היה מעכב גם בדיעבד הו"ל לומר מלמד שמזה ביד. 
@22כב) 
@11בפסוק ט' כתיב חטאת היא, ור"ל חטאות הקריבות במזבח נשחטות בצפון, ולא שזו טעונה צפון ממש, שהרי היא נשחטת בהר המשחה, ורק צריך לעשות היכר שקרויה חטאת כדי שישים לב להיות זריז במעשיה, וסדר עבודתה, וכלל ענין הפרישה וטעמה ביארנו לעיל בפ' ב'. 
@22כג) 
@11שהפנים הוא הצד שבו הפתח, שצד מזרחי קרוי פנים מפני שהפתח שם, וכשהיה עומד בשעת ההזאה בראש הר המשחה היינו הר הזיתים אשר על פני ירושלים מקדם והוא במזרח ביהמ"ק ופניו למערב ומתכוין ורואה מעל גובה ראש הכותל דרך השערים שלפנים ממנו את פתחו של היכל, וע"ע במס' מדות פ"ב מ"ד. 
@22כד) 
@11וכל מקום שנאמר חקה מעכב, ולאו דוקא רק לענין הזאות שבע פעמים מעכב אלא כל סדור ההזאה הנאמר בפרשה מעכב, כגון אם הזה ביד שמאל או שהזו שבעה כהנים שבעה הזאות כאחת פסולה. 
@22כה) 
@11עיין מש"כ לעיל בפסוק ג' בדרשה ושחט אות ט"ו, וצרף לכאן. 
@22כו) 
@11ומפרש בגמ' דלא חיישינן דלמא טרפה היא, משום דאזלינן בתר רובא, יעוי"ש, דלחד מ"ד ילפינן מכאן לדעלמא דאזלינן בתר רובא. והא דאיתא בפ"ד מ"ג דפרה הפשיטה ונתחה כשרה צ"ל דהיינו דוקא בדיעבד, וכ"מ ברמב"ם פ"ד הי"ד מפרה, והר"ש והרע"ב שם כתבו, הפשיטה ונתחה כשרה, דכתיב את עורה ואת בשרה, רצה בהפשט ונתוח, רצה במחובר, עכ"ל. מבואר מדבריהם דאפי' לכתחלה שורף נתחים נתחים, ולא ידעתי איך יכלכלו לפי זה הדרשה שלפנינו אף שריפתה כשהיא שלמה, וצ"ע. 
@22כז) 
@11כגון אם שרפה ושרף עוד איזה דבר עמה, ועיין מש"כ השייך לדרשה זו לעיל בפ' ג' אות י"ז, וצרף לכאן. 
@22כח) 
@11כמש"כ לעיל בפסוק ג' אות י"ט, יעוי"ש וצרף לכאן. 
@22כט) 
@11אם נפקעו חלקים מעל האש שעל המערכה צריך להחזירם ולשרפם, ודייק זה מדהיה די לכתוב ושרף את הפרה והיה הכל בכלל, ומדפרטה בפרטיה את עורה ואת בשרה וגו', ש"מ צריכה כולה ממש להשרף. 
@22ל) 
@11מדלא חשיב בפסוק זה בין יתר הפרטים גם עצמות, ש"מ שאין שריפתם לעכובא, ועיין מש"כ השייך לפסוק זה לעיל אות כ"ו. 
@22לא) 
@11ר"ל לפיכך מקנח בגופה של פרה מפני שגם הדם צריך לשרוף ואם מקנח בדבר אחר ישאר הדם הדבוק קיים ולא ישרף. ומבואר בגמ' שדוקא כשגמר להזות עושה כן, אבל בין הזאה להזאה מקנח אצבעו בכף מזרק, וטעם הדבר, יען כי אם יקנח אז אצבעו בגוף הפרה ידבקו בו נימין מעור הפרה, וגנאי להזות כשהן דבוקין בו, וכך כתבו המפרשים בפ"ג מ"ט דפרה, ולא נתבאר לי דעת הרמב"ם בפ"ג ה"ב מפרה שכתב שעל כל הזאה מקנח אצבעו בגופה של פרה, וזה כנגד סתמא דמתני' דנקט גמר מלהזות ונגד מסקנת הגמ' כאן ובמנחות י' ב', וצע"ג. 
@11ודע דבספרי זוטא איתא ואת בשרה יכול פרט לדמה ת"ל ואת דמה, ומבואר מזה דדם אינו בכלל בשר, והתוס' בפסחים כ"ב א' ד"ה והרי חקרו בזה. 
@22לב) 
@11ושם בודאי ג' קלחים כיון דכתיב אגודה ואין אגודה פחות מג' כמבואר בסוכה י"ג א', וכך מבואר בפי"א מ"ט דפרה מצות אזוב שלשה קלחים [שרשים] ובהם שלשה גבעולין, כלומר גבעול בכל קלח, וגבעול הוא קנה האמצעי שהזרע בראשו, וברש"י בשבת ק"ט ב' יש בענין זה ט"ס נמרץ ולולי תקונו נראה היפך הענין, וז"ל ובהן ג' גבעולין, בכל קלח ג' גבעולין קנים דקים כעין של קנבוס, עכ"ל, וצריך לתקן, בכל קלח גבעול, גבעולין [ר"ל מהו גבעולין] קנים דקים וכו'. ודו"ק. 
@22לג) 
@11כונת הקושיא מה ת"ל הכהן כיון דכולא ענינא איירי בעשית כהן, ומשני דהו"א כיון דלקיחת עץ ארז ואזוב אינם בפעולת גוף הפרה לא לבעי כהן, קמ"ל. 
@22לד) 
@11אזוב כוחלי הוא לדעת הרמב"ם אזוב ממקום ששמו כוחלי, ולדעת הערוך הוא מלשון כחל וצבע. 
@22לה) 
@11דאז נקראת עדיין פרה וגם נחשבת לשריפה. 
@22לו) 
@11ר"ל בבגדי כהונה, ומדייק יתור לשון הכהן דהא כל הענין קאי אכהן, ועיי' מש"כ לעיל בפ' ב' בדרשה זאת חקת התורה, דלעבודת פרה צריך הכהן ללבוש בגדי כהונה, אמנם שם ילפינן רק לענין מעשה הפרה בשעתה ע"י אלעזר הכהן וכאן אשמעינן דגם לדורות הדין כן, ועיין מש"כ שם ובריש פסוק ג'. 
@22לז) 
@11כי הלא ק"ו הוא ממשליך את האזוב שטעון כבוס בגדים וכש"כ השורף את הפרה. 
@22לח) 
@11ומה דכתיב כבוס בגדים באוסף את האפר (פ' י') יש דרשה על זה בספרי, יעוי"ש. 
@22לט) 
@11ר"ל שהשורף בגדי מנוגע ומצורע א"צ לכבס בגדים, ואיצטריך לאשמעינן זה משום דאל"ה הוי ילפינן בק"ו ומה פרה שאינה מטמאה במגע השורפה מטמא בגדים, בגדים המנוגעים שמטמאין במגע אינו דין שהשורפם יטמא בגדים. 
@22מ) 
@11ר"ל שלאסיפת האפר כשר זר ואשה, ואע"פ דמפורש כתיב איש, נראה דס"ל דהשם איש כאן אינו בא להורות על מין איש ולא אשה, אלא רק בדבוק התואר הסמוך לו טהור, ויהיה שיעורו כמו השם איש צדיק איש בליעל, שענינו שלמות האדם, אבל אינו בא למעט אשה, ובזה יתבאר מה שאמר טהור להכשיר את האשה, כלומר דמתואר טהור אנו יודעין דהשם איש לאו דוקא הוא, וכמש"כ. 
@22מא) 
@11וממילא פסולים לכל דבר התעסקות בפרה. וענין הקידוש הוא מילוי המים שעליהם נותנין האפר, ונבאר זה לקמן ריש פסוק י"ז. 
@22מב) 
@11ענין השימור הוא שאסור להסיח דעת מהם עד גמר פעולתם, וטעם הלמוד הוא משום דהלשון למשמרת למי נדה משמע דצריכי שימור עד שיזה מהם. 
@22מג) 
@11ר"ל השומר מפני שהוא טמא אינו מקפיד לשומרן וממילא נפסלין וכמש"כ לעיל בפ' ג' וה' לענין שחיטה ושריפה יעו"ש. 
@22מד) 
@11בחיל הוא שיונח שם למשמרת והוא שמזין ממנו על הכהן השוחטה, ונמסר לסנהדרין שיושבים שם, וסמיך כן על הלשון והיתה לעדת בני ישראל שהסנהדרין נקראים עדה כמש"כ בפ' מסעי ושפטו העדה ובכ"מ, ואחד בהר המשחה לכהנים שיהיו מקדשין בו. ונראה דסמיך זה על הלשון והניח מחוץ למחנה, משום דהר המשחה היה מחוץ למחנה, כמבואר למעלה ששחיטת הפרה היתה על הר המשחה, וכתיב ושחט אותה מחוץ למחנה, והחלק השלישי ניתן לכל כ"ד משמרות כהונה ליתן לישראל לכשיצטרכו. ועיין בתוי"ט פ"ג מי"א דפרה בבאור ענין זה. 
@22מה) 
@11נראה כונת הקושיא למה נאמר ר"ל למה נאמר והיתה בלשון נקבה אחרי דקאי על האפר והול"ל והיה, דאפר הוי לשון זכר. והמלאכה במים כאן אין הכונה שעשה מלאכה במים עצמן, דפשיטא הוא, אלא ר"ל אם עשה מלאכה בשעת מלוי המים, וכמו שפסול אם עשה מלאכה בשעת עסקו בפרה, כגון אם שרפה ושרף עוד איזה דבר עמה, כמשכ"ל בפ' ה', ועל זה אמר יכול שמלאכה פוסלת במים גם אחר שקדשו דהיינו אחר שהטילי את האפר, ת"ל למי נדה, ר"ל דהלמ"ד של למי נדה מורה שרק הוכן למי נדה ועדיין אינו מי נדה, אבל לאחר הטלת האפר הם כבר מי נדה ואין עוד עליהם חיוב למשמרת לענין שתפסל במלאכה. וע"ע מענין זה בפ"ד סוף משנה ד' דפרה וברע"ב. 
@22מו) 
@11החידוש בזה משום דבקדשים פסולה בהמה הנרבעת כמבואר לפנינו ר"פ ויקרא, אמנם זה הוא רק בקדשי מזבח, אבל בקדשי בדק הבית לא מצינו איסור זה, ולכן הו"א כיון דפרה י"ל דנקראה קדשי בה"ב שהרי אינה נשחטת על המזבח רק בהר המשחה אין רביעה פוסל בה, קמ"ל. וע"ע מש"כ לעיל בפ' ב' סוף אות ט'. וכפי דמשמע מדברי התוס' איירי ברביעת אדם, משום דרביעת בהמה בלא"ה פסולה משום עלה עליה עול כמבואר בפ"ב מ"ד דפרה, יעו"ש. 
@22מז) 
@11ואע"פ דבלא"ה קיי"ל סוף תמורה ל"ד א' דאפר הקדש מותר, אך אצטריך דרשה זו משום דעיקר הטעם דאפר הקדש מותר משום דכבר נגמרת המצוה שממנה תוצאת האפר, ואין לך דבר שנעשית מצותו ומועלין בו, משא"כ הכא דעיקר המצוה היא בהאפר להזות ולטהר בו והו"א דמועלין בו, קמ"ל מדרשה זו. 
@22מח) 
@11ופסול טריפה בחטאת נתבאר לפנינו בר"פ ויקרא, וע' בתוס' כאן בענין דרשה זו. 
@22מט) 
@11ר"ל מדקריי' רחמנא חטאת, אבל אין לומר מדכתיב היא וכמ"ד בזבחים ו' א' לענין חטאת דכתיב בקדשים, משום דהכא לא כתיב היא בשחיטה ובהזאה. כ"כ הר"ש ריש פ"ד מפרה. 
@22נ) 
@11כמו חטאת שכל מעשיה ביום ככל הקרבנות כמבואר לפנינו ס"פ צו בפ' ביום צותו. 
@22נא) 
@11ר"ל שאפילו אם לא נגע באפר עצמו מטמא מדין משא, ודייק זה משום דכל פסוק זה מיותר, כיון דדרשינן לעיל בפסוק ח' שכל העוסקים בפרה טעונים כבוס בגדים, א"כ גם האוסף את האפר בכלל. 
@22נב) 
@11ר"ל אדם הנוגע במת טמא טומאת שבעה, לפי שהוא נעשה אב הטומאה, שהמת הוא אבי אבות הטומאה, וכל ולד הטומאה אין בו אלא טומאת ערב, והוי פירוש הפסוק וכל אשר יגע בו הטמא יטמא, כלומר טומאת ערב, וכדמסיים והנפש הנוגעת תטמא עד הערב. 
@11ואמנם כל זה הוא רק מדאורייתא, אבל מדרבנן גזרו על הנוגע במת ונגע באדם אחר בעוד שהוא מחובר במת שגם השני טמא טומאת שבעה, ורק אם נגע בו לאחר שפירש מן המת אז אינו טמא רק טומאת ערב אפילו מדרבנן, וזה ידוע בגמרא בשם טומאה בחבורין וטומאה שלא בחבורין, היינו במחובר במת או שפירש ממנו. ויש מן הפוסקים דס"ל דטומאה בחבורין הוי מדאורייתא אבל אנחנו בארנו ע"פ דעת רמב"ם בפ"ה ה"ב מטומאת מת דטומאה בחבורין הוי רק מדרבנן, מפני שכך גם הדעת נותנת, יען כי בלא"ה עיקר החידוש והחילוק אינו מרומז בתורה כלל, ועי"ש בכ"מ. 
@22נג) 
@11ואע"פ דבעלמא כתיב ענין הטהרה ולא כתיב ההיפך, כמו בפ' מצורע ורחץ במים וטהר ולא כתיב אם לא ירחץ לא יטהר, אך שאני הכא, משום דהלשון הוא יתחטא הוי כמו אם יתחטא, וכיון שהתחיל בתנאי צריך לסיים ההיפך, כ"מ בתוס'. 
@22נד) 
@11דכשמת עובר במעי אשה ונפתח הרחם ונראה הראש נטמא הבית טומאת אהל מפני העובר אע"פ שלא יצא, וע"ע מענין זה במסכת אהלות פ"ז מ"ד ובתוי"ט שם. 
@22נה) 
@11דרביעית הלוג דם חיי האדם תלויין בו וכמ"ש בשבת ל"א ב' אמר הקב"ה רביעית דם נתתי בכם וכו', יעו"ש. 
@22נו) 
@11לאפוקי גוסס, וע' מש"כ בפ' נשא (ו' ז') בפ' לא יטמא במותם וצרף לכאן, ובספרי סיימו עוד מכאן אתה דן לשרץ שאינו מטמא עד שימות וכן לכל בריה, וע' בפ"א מ"ו דאהלות. 
@22נז) 
@11ר"ל דכשנטמא בפנים בעזרה ושהה שם חייב, והרבותא בזה אע"פ שיש סברא לומר שרק את זה חייבה התורה מי שנכנס לעזרה כשהוא טמא מכבר, כי כן משמע לשון התורה כל הנוגע וגו' ולא יתחטא, את משכן ה' טמא, משמע דאיירי באותו שראוי להתחטא קודם שיטמא את המשכן. 
@22נח) 
@11ולא קשה הא אצטריכא פסוקים אלו לדרשה הקודמת, יען כי שם ילפינן מכפילת הפסוקים בכלל, וכאן דריש רק שנוי המלות משכן ומקדש. 
@11ודע דלפי הבאור כאן ממשכן ומקדש יש לבאר גם שנוי הלשון דכתיב כאן במשכן ונכרתה הנפש ההיא מישראל ולקמן בפסוק כ' במקדש כתיב ונכרתה הנפש ההיא מתוך הקהל, והוא יען כי המשכן היה רק במדבר ואז היו כל ישראל בקבוץ אחד ולכן כתיב מישראל שהיו כולם שם במעמד אחד, משא"כ במקדש לדורות שלא היו כל ישראל ביחד בירושלים במקום המקדש ורק קהלות קהלות בערי א"י כנודע, לכן כתיב שם מתוך הקהל, כלומר מתוך הקהל שהוא נמנה בתוכו, ודו"ק. וע"ע מש"כ השייך לפסוק זה לעיל בפ' נשא בפסוק ולא יטמאו את מחניהם (ה' ג'). 
@22נט) 
@11ר"ל מיתה בידי שמים, ונראה הכונה דבכרת יש גם עונש הגוף לבד עונש הנפש, אבל אין ר"ל ששני העונשין שוין ממש, יען כי באמת יש חילוקים שונים ביניהם, כי המחויב כרת מת בפחות מן ס' שנה וזרעו הקטנים בשעת החטא נכרתים מהעולם ולאחר מותו נפשו כעשן כלה, אבל בעונש מיתה ביד"ש הוי עונשו רק שמת בן ששים שנה ותו לא, וע' מו"ק כ"ח א' ולפנינו בפ' אמור (כ"ב ט') ובס"פ במדבר (ד' י"ח) ובפ' דברים (א' ל"ה) מש"כ בענין זה. 
@22ס) 
@11כדכתיב בפ' י"ט והזה הטהור על הטמא, ומבואר שרגיל הכתוב לקרוא להזיה זריקה. ומה ששייך לענין דרשה זו לדינא, עיין לעיל בפ' קרח בפסוק אך בכור שור וגו' את דמם תזרוק. 
@22סא) 
@11טבול יום נקרא כל טמא טומאה דאורייתא שטבל ולא העריב שמשו עדיין אף שהוא מהטמאים שא"צ קרבן, וכן כל מחוסרי כפרה ג"כ אין יכולים ליכנס למקדש, וע' במס' פרה פי"א מ"ד, ומש"כ אנו בפ' תזריע בפסוק וכפר עליה הכהן וטהרה, ולקמן בפסוק כ' בדרשה ואיש אשר יטמא באה עוד דרשה על פסוק זה. 
@22סב) 
@11צ"ל סריינא, והוא מין דג שחציו דג וחציו אדם [ע' רש"י בכורות ח' א'] והרבותא אע"פ דאינו כדג לענין אכילה בכ"ז גם אינו כאדם לענין טומאת אהל דכיון דכתיב אדם בעינן אדם שלם. 
@22סג) 
@11נראה הכונה במי שמיגע עצמו הרבה על קנין התורה, וע"ד המאמר יגעת ומצאת, וכונת הלשון שממית עצמו עליה כלומר שמרפה ומחליש עצמו בלמודו, ומצינו הלשון מיתה מורה על חלישה כמו משמש מת (יבמות נ"ה ב') ובב"מ צ"ה א' מה לי קטלה פלגא ובתענית כ"ז ב' כדי שלא יצאו מעונג לצער וימותו, וכן בלשון הכתוב באיוב י"ג הן יקטלני לו איחל, וכמ"ש כאן בסוגיא על הפסוק הסכת ושמע ישראל, כתתו עצמכם על דברי תורה, ועיין ברש"י, ודריש כן ע"ד רמז וסימן לדבר מלשון זאת התורה אדם כי ימות באהל, בדרך לשון נופל על לשון, ואהל מלשון יושב אהלים, כלומר בביהמ"ד. ועיין תנחומא פ' בראשית משמע דכל ענין זה קאי רק על תורה שבע"פ. - 
@11ועיין בגיטין נ"ז ב' מוקי הפ' כי עליך הורגנו כל היום אלו תלמידי חכמים שממיתין עצמן על דברי תורה, ומביא דרשה זו, ומשמע לכאורה דמפרש שממית מיתה ממש, אבל באמת הכונה דלפעמים יקרה שמרוב יגיעה ורפיון ימותו ג"כ, וכמו דמוקי שם חד מ"ד פ' זה על מילה בשמיני ופירש"י דזימנין דמיית. 
@11וניחא ליה להסמיך זה הדרש על לשון זה משום דמדייק יתור הלשון זאת התורה, אחרי דבריש הפרשה כתיב זאת חקת התורה, וקאי על כל הפרשה, וגם בשארי ענינים בפרשה זו כמו עניני טומאת מגע ומשא ועוד, לא כתיב בהו ביחוד זאת התורה כמו בכאן, ולכן מצא מקום לתלות דרשה אסמכתית כדרך חז"ל בכ"מ. 
@22סד) 
@11הנה דין טומאת אהל כך הוא, דאם האהל עצמו מאהיל על הטומאה, והיינו שהמת תחתיו, ואע"פ שלא נגעה בו הטומאה, הוי זה האהל אבי אבות הטומאה, ומטמא לנוגע בו אפילו מאחוריו טומאת שבעה וכדכתיב והזה על האהל והוי כבגדים וכלים שנגעו במת, ולאחר שהוציאו הטומאה מתוכו הו"ל צד פנימי אבי אבות הטומאה, וצד החיצון אב הטומאה, מדנגע צד חיצון בצד פנימי, והוי ככלים שנגעו בכלים שנגעו במת, ועיין תוי"ט פ"ז מ"ב דאהלות, וכל זה אם היה האהל מבגד או מעור או משק, מילי דפשתן, דרק בכזה נקרא אהל, כפי שיתבאר, אבל אם היה האהל מנסרים או של עצם או של מתכת הרי הוא כבית וטהור, וכן אם היה האהל מדבר היוצא מן העץ כמו קנבוס וצמר גפן דינו ג"כ כבית, חוץ מן הפשתן דהוי כמו בגד, וטמא, ואע"פ שפשתן נקרא עץ כדכתיב (יהושע ב') ותטמנם בפשתי העץ, בכ"ז טמא הוא כדמפרש. - 
@11והנה רש"י פירש יליף ממשכן דלא הוי ביה כל יוצא מן העץ אלא פשתן, כדכתיב עשר יריעות שש משזר, עכ"ל. ואמנם עדיין אינו מבואר מנ"ל דשש היינו פשתן, ונראה דבגמרא כאן חסר תשלום הענין, וצ"ל כמו שהוא בירושלמי שבת פ"ב ה"ג בזה"ל, כל היוצא מן העץ אינו מטמא טומאת אהלים אלא פשתן, מנה"מ, א"ר אלעזר [הוא בעל הדרשה שלפנינו], מן המשכן למדו [דפשתן נקרא אהל] דכתיב ואת המשכן תעשה עשר יריעות שש משזר, וכתיב (יחזקאל מ"ד) פארי פשתים יהיו על ראשם, את למד שש משש ושש מפארי ופארי מפארי, ע"כ, והבאור הוא דבמשכן כתיב עשר יריעות שש משזר ובפ' תצוה כתיב ואת פארי המגבעות שש, ושש דפארי המגבעות ילפינן בסמיכות מפארי דכתיב גביה, ושוב ילפינן פארי דכתיב במגבעות מפארי דכתיב ביחזקאל שם ג"כ בענין מגבעות דכתיב ביה מפורש פארי פשתן, אלמא דשש היינו פשתן. 
@11והרי מבואר דבגמרא שלנו לא נגמרה דרשת ר' אלעזר וצריך לסיים כמו בירושלמי, דאנן ידעינן דשש היינו פשתן מפארי פשתים יהיו על ראשם דיחזקאל, וגם מתבאר דבירושלמי חסרה התחלת הדרשה שבבבלי כמו שהיא לפנינו, גמר אהל אהל ממשכן, כתיב הכא זאת התורה וכו', דאל"ה עיקר חסר בהדרשה, הא דכתיב אהל בטומאה ובמשכן. 
@11וכה הנה בצרוף וחבור הגירסות שבבבלי וירושלמי, יוצאת הדרשה משוכללת ומבוארת, תמה וברה ומסודרת, ודו"ק. 
@22סה) 
@11עיין בחא"ג ומש"כ לעיל סוף אות ס"ב וצרף לכאן. 
@22סו) 
@11כגון חור שחררוהו המים, כגון בשפה גבוה על הנהר והמים חוטטין מתחתיו ונכנסין ועושין נקב ארוך, או שנקבוהו שרצים וכדומה מענינים החשובים בפ"ג מ"ז דאהלות, ויליף ממה דבפסוק זה כתיב שלש פעמים אהל, אדם כי ימות באהל, כל הבא אל האהל, וכל אשר באהל יטמא, ודי היה לכתוב כל הבא אל תוכו וכל אשר בתוכו, ומדכתיב שתי פעמים יתרים בא לרבות כל מין אהל. 
@22סז) 
@11כמה מפרשים נתקשו בבאור דרשה זו, ובתוס' הרבו להקשות מכמה מקומות דהשם אדם כולל גם עובד כוכבים, וביותר הקשו ממ"ד בסנהדרין נ"ט א' אפילו עובד כוכבים העוסק בתורה הרי הוא ככהן גדול, דכתיב אשר יעשה אותם האדם וחי בהם, כהנים לוים וישראלים לא נאמר אלא האדם, ללמדך אפילו עובד כוכבים הלומד תורה, ותרצו בשם ר"ת דיש חילוק בין אדם להאדם, דעובד כוכבים בכלל האדם הוא, עכ"ל. ולכאורה אין אלו אלא דברי קבלה, דמהיכי תיתא לחלק כן, וכבר נתחבטו בזה המפרשים, וכמה עמלו וטרחו למצוא מקור לדבריו. 
@11ואפשר לומר בכונתו משום דבכלל אין שייך לתאר שם עצם בה' הידיעה, לומר המשה, האהרן, משא"כ שם כללי, העיר, הנהר, ההר, הגבעה, ולפי"ז י"ל דהיכי דכתיב אדם בלא ה' הידיעה מורה על שם פרטי, והוא אינו כולל רק אחד, ובאומות רק אומה אחת, ישראל, אבל האדם הוא שם כללי כולל לכל האומות, ודו"ק. - 
@11והנה כתבנו זה רק להסביר ולבאר דברי ר"ת התמוהים מאוד לכאורה, אבל לפי האמת נראה דאין כונת הגמרא כפשטות הלשון דאין העובדי כוכבים כלולים בשם אדם, דמהיכי תיתא, והא שם זה כולל לענין בריאת גוף ונשמה ממין האדם, ויותר מזה מצינו כמה וכמה פסוקים בשם אדם הכוללים רק עובדי כוכבים, כמו מעשה ידי אדם, ועוד הרבה, אלא הכונה דבמקום שמדבר הקב"ה לישראל בדברי תורה ומצות ומכנה אותם בשם אדם מכוין רק לישראל ולא לאומות שאינם בכלל המצות, וסמך לזה מביא מלשון הפסוק דיחזקאל אדם אתם, אבל אין ראיה זו אלא לרמז ואסמכתא בעלמא, וכ"כ הגר"ץ חיות. ופרטי דין טומאת קברי עובדי כוכבים מבואר ביו"ד סי' שע"ב ס"ב. 
@22סח) 
@11האברים היתירים שבאשה הם באברי ההולדה, שני צירים ושני דלתות, ועיין במ"ר ריש פ' תזריע. 
@22סט) 
@11כי לשון ביאה אל הבית הוא רק כשנכנס דרך הפתח וכמ"ש בשבועות י"ז ב' טמא שנכנס להיכל דרך גגין פטור משום טומאת מקדש, שנאמר ואל המקדש לא תבא, דרך ביאה אסרה תורה, ולכן בבית פתוח אינו מטמא כל סביביו רק כנגד הפתח שדרך שם נקרא ביאה, ועיין מש"כ שם בפ' תזריע. 
@22ע) 
@11פשוט דדייק כפילת הענין כל הבא אל האהל וכל אשר באהל. ומפרש בספרי דאע"פ דלפי"ז היה די לכתוב כל הבא אל האהל והוי ידעינן בכש"כ דכל אשר באהל היינו בביאת כולו טמא, אך אשמעינן זה משום דקי"ל אין עונשין מן הדין. 
@22עא) 
@11אחרי דמצינו במקום אחר שכלי חרס מטמא מאוירו, כמבואר בפ' שמיני (י"א ל"ג) וכל כלי חרס אשר יפל מהם אל תוכו, אבל שאר הכלים אין מטמאין מאוירן רק מגבן, כפי שיתבאר בסמוך. 
@22עב) 
@11דין המדרס הוא, דקי"ל דמשכב ומושב ומרכב של הזב מטמא ככל מה שעליו, כמבואר לפנינו בפ' מצורע. אמנם אם ישב הזב על אוכלין ומשקין או כלים שאינם מיוחדים למשכב ומושב ולא הסיטן [כלומר לא נדנד אותם] הרי הן טהורין, וזה נקרא בעלמא מדרס או משכב ומושב, ואמר בזה שאם ישב הזב על כלי חרס הרי הן טהורין. 
@11וסמך בזה על המבואר בדרשה הקודמת דפסוק זה איירי בכלי חרס, ואמר מי לא משמע דאפי' יחדו לאותו כלי לאשתו נדה לישב עליה כל ימיה, ואמר קרא דמציל על מה שבתוכו באהל המת, ואי טמא מדרס היכי מציל, והא כל דבר טומאה אינו חוצץ בפני הטומאה, אלא ש"מ דאין מדרס בכלי חרס, והלכך כלי חרס המוקף צמיד פתיל טהור מכל טומאה, וממילא גם מטומאת היסט כמו דקי"ל דכל שלא בא לכלל מגע לא בא לכלל היסט, לפיכך מציל על מה שבתוכו. 
@11ומה שאמר דוקא שיחדו לאשתו נדה ולא סתם לישיבה, י"ל מפני שנדה מטמאה מדרס, וגם אולי היה הנהוג אצלם שתשב אשה על כלים פחותים מפני הטומאה, ונקט דרך ההוה. 
@22עג) 
@11שאם נתלה טומאה אל תוכו אף שלא נגעה בו טמא, אבל בנגעה טומאה מגבו לא נטמא בכך, וזה היפך מדין שאר הכלים שיתבאר בדרשה הסמוכה, יעו"ש. 
@22עד) 
@11מדקפיד אפתיחה ש"מ שבכלי חרס קאי, דאיזהו כלי שטומאתו קודמת לפתחו, כלומר באיזו כלים הרגילה תורה את הטומאה להשכים ולמהר ולבא דרך פתחו הוי אומר זה כלי חרס, וכמש"כ לעיל אות ע"א. 
@22עה) 
@11ר"ל הא אם מצומדת מגופתו עליו לפיו יפה טהור, ואע"פ שהוא באהל המת, דבזה איירי קרא, אלמא לא נטמא מגבו, ועיין לפנינו בפ' שמיני (י"א ל"ג). 
@22עו) 
@11ר"ל כל הכלים לבד כלי חרס אם נגעה טומאה בגבן טמאים ובנתלה טומאה באוירן ולא נגעה בהן טהורים, היפך מדין כלי חרס שבדרשה הקודמת. 
@22עז) 
@11ר"ל האי כלי חרס דבזה איירי האי קרא כמש"כ בריש פסוק זה, אבל כל הכלים לעולם מטמאין, והאיך מטמאין כשיש צמיד פתיל עליהם, על כרחך מגבן. 
@22עח) 
@11השם פקק מורה לא רק על סתימת החלל בדבר מה כ"א גם על הסגירה ע"י הדוק שפתי החלל זו לזו, או כסוי הכלי אל הכלי, ולכן תאלמנה שפתי שקר מתרגמינן תתפקקון, היינו שתצמדנה השפתים זו לזו, וכמו מאלמים אלומים דהכונה שם על הצמידה והחבור, ופתיל זה הכסוי, וכמו שפי' הגר"א ז"ל בפ"ט דכלים מ"ז, וכן מוכח בפ"י שם מ"ב, אין מקיפין לא בבעץ וכו' מפני שהוא פתיל ולא צמיד, וכן פי' רש"י בחולין כ"ה א'. וצ"ע בפירש"י כאן בפסוק זה שכתב להיפך מדבריו שם, ועיין עוד בתפא"י שם. 
@22עט) 
@11דכך משמע ליה שענין הצמיד פתיל מציל בכל הטומאות אהל, שגם באהל שרץ מציל, והיינו במגע מגבו. 
@22פ) 
@11דהלשון על פני השדה משמע גלוי, ואחרי דבענין טומאת מת איירי בא לרבות מרבוי דכל ענין גלוי שבקבר מת, והיינו כסוי הארון של מת שנקרא גולל וגם הדף שנותנים בצדו הנקרא דופק. 
@22פא) 
@11המוטל בשדה, ומדייק מדלא כתיב אשר יגע במת בשדה. 
@11ועיין במשנה ה' פ"ח דכלאים, אדני השדה, ר' יוסי אומר, מטמאות באהל, [אדני השדה הוא מין חיה הדומה לאדם וטבורו יוצא כמין חבל ומחובר לארץ וזהו חיותו, ואוכל מן העשבים שסביב החבל, וכשנפסק החבל מיד הוא מת], ומפרש בירושלמי שם בטעמיה דר' יוסי דכתיב [כאן] וכל אשר יגע על פני השדה - בגדל על פני השדה, יעוי"ש. והנה אנו לא קי"ל כר' יוסי אלא כחכמים דאדני השדה אין מטמאין באהל, ולכן השמטנו דרשה זו שאינה אליבא דהלכתא. אך עם כ"ז צריך באור למה ובמה דחו חכמים דרשתו דר' יוסי אחרי דהיא דרשה מתקבלת לסמך דין זה. 
@11וי"ל עפ"י המבואר לפנינו לעיל בפ' י"ד בדרשה אדם כי ימות - אדם למעט את הסילונית [הוא מין דג שחציו דג וחציו אדם], והיינו משום דכיון דבטומאת אהל כתיב אדם, בעינן שיהיה אדם השלם, יעוי"ש. ולפי"ז ממילא גם כאן נדחה דין זה דאדני השדה כיון דגם הוא אינו אדם השלם, ולכן נדו חכמים גם מדינו וגם מדרשתו של ר' יוסי, ודו"ק. 
@22פב) 
@11כלומר שישאר עליו בשר בשיעור שראוי להעלות ארוכה באדם חי כשנתלה ויתרפא, ובלא שיעור זה מטמא רק במגע ובמשא ולא באהל, כפי שיתבאר בסמוך פסוק י"ח. ודריש בחלל חרב על אבר מן החי, משום דליכא למימר דקאי על חלל מת גוף שלם, דהא זה מפורש כתיב לעיל בפרשה (פ' י"ג) כל הנוגע במת וכו'. 
@22פג) 
@11המלה חרב כאן מיותר לענינו, דדי היה לכתוב בחלל, כי איזו נ"מ במה נהרג, בחרב או באבן, ולכן דריש שמרמז הכתוב להודיע שהוקש חרב, כלומר מין מתכת, לחלל עצמו לענין טומאה, והיינו כל מין מתכת שנגע במת הרי הוא אבי אבות הטומאה כמת עצמו לטמא אדם הנוגע בו טומאת שבעה כנוגע במת עצמו, וכן אם נגע בטמא מת הרי הוא אב הטומאה כמוהו, וגזירת הכתוב הוא במתכות אצל טומאת מת ולא אצל שאר טומאות, ועיין בתוס' נזיר נ"ד ב' דיש דס"ל דלאו דוקא בכלי מתכות הדין כן אלא גם בכל הכלים כן הוא דילפינן מכלי מתכות, ונתבאר ענין זה במל"מ פ"ה ה"ג מטומאת מת, יעוי"ש. 
@22פד) 
@11ר"ל אבר הפורש מן המת מטמא במגע ובמשא ובאהל, וג"כ רק אז כשיש עליו בשר כדי להעלות ארוכה, כמו שביארנו למעלה אות פ"ב בדין אבר מן החי, יעוי"ש. ואין בין אבר מן החי לאבר מן המת רק בזה, שאבר מן החי בשר הפורש ממנו ועצם הפורש ממנו טהורים, ואבר מן המת בשר הפורש ממנו ועצם הפורש ממנו כפורש מן המת השלם ומטמאין בשיעורן, כמבואר באות הנזכר. 
@22פה) 
@11ואמנם אע"פ שגם יבש מטמא בכ"ז אם נתייבש כל כך עד שנפרכה ונעשה כקמח טהור, משום דאז אין עוד שם בשר עליהן. 
@22פו) 
@11ואמנם זהו רק כשהן לעצמן, אבל בשעת חבורן כגוף הן. ועיין בנזיר נ"א א' בעיא דלא איפשטא לענין שער העומד להגזז וצפורן העומד להנטל, ולכן קי"ל דהנוגע בהם הרי הוא ספק טמא, וכ"פ הרמב"ם בפ"ג הי"ג מטומאת מת, [וכמדומה לי שזה אחד מן הענינים המצויינים שהרמב"ם לא יכריע פסק הלכה]. 
@22פז) 
@11באור הענין, כי קי"ל דעצמות המת שאין עליהם בשר כשיעור [ע"ל אות פ"ב], אז אם ניכרת בהם שהם עצמות אדם הרי אלו מטמאין במגע ומשא ובאהל כמת שלם שאני קורא בהם עצם אדם. ואלו הן העצמות שהן מטמאין כמת, השדרה והגולגולת ורוב בנינו ורוב מנינו, וכל בנינו של אדם הוא שתי השוקים והירכים והצלעות והשדרה, ורוב מנינו הוא רוב מנין עצמות כגון שהיו קכ"ה עצמות [יען כי בכולם הם רמ"ח] ואז מטמאין כמת שלם, ושאר עצמות המת שאין בהם לא רוב בנין ולא רוב מנין ולא שדרה שלמה ולא גולגולת שלמה, אז אם היה בהן רובע הקב הרי אלו מטמאין כמת במגע ובמשא ובאהל, ואם היו פחות מרובע אפי' עצם כשעורה מטמא רק במגע ובמשא ולא באהל, ויליף זה מלשון עצם אדם דצריך שיהיה ניכר בהעצמות שהן של אדם, וברובע הקב לא יתכן שלא יהיה זה ניכר באחת מהן. 
@22פח) 
@11עיין מה שנכתוב בבאור דרשה זו לקמן בפסוק י"ח בדרשה ועל הנוגע בעצם. 
@22פט) 
@11ר"ל קבר סתום שאין בו חלל טפח בין המת והגולל, דכיון שטומאה בוקעת נעשה קבר כגופו של מת עצמו, והמהלך עליו אע"פ שאינו נוגע אלא שמאהיל עליו טמא כנוגע במת עצמו, ועיין מדין זה בפ"ז דאהלות. 
@22צ) 
@11דרך חז"ל ליתן רמז וסימן לכל דין וענין מקובל כדי שישאר הדבר לזכרון, וכמ"ש בעירובין כ"א ב' אגמריה בסימנים, ופי' רש"י קבע מסורת וסימנים בתיבות המקרא וכו', [ולקמן בפסוק וממדבר מתנה נכתוב מזה בארוכה], וזה שלפנינו הוא ג"כ ע"ד רמז וסימן בעלמא לדבר מקובל בהיפוך אותיות בקבר - ברקב, וכמו שדרשו בשבת פ"ה א' חורי הארץ מלשון ריח, וביומא ע"ה ב' אל תקרא וישטחו (פ' בהעלתך) אלא וישחטו, והרבה כהנה. ותרווד פירושו מלא הכף. 
@22צא) 
@11כי עבודה זו היא עבודה שאחר אסיפה דכתיב לעיל בפסוק ט' ועליה קאי, והוי הפירוש ולקחו אותם הנאמרים באסיפה, זר ואשה, ולא חרש שוטה וקטן, וכמש"כ שם, ועיין בדרשה שבפסוק הבא איש טהור. 
@11והנה ענין הקידוש פירש"י שהוא נתינת מים על האפר, ודבריו נפלאים, כי בכל מס' פרה מבואר שסדר הקידוש הוא שמקודם נותנין המים ועליהם מטילין האפר, ובסוטה ט"ז ב' מפורש שאם הקדים עפר למים פסול כפי שיתבאר בסמוך בפסוק זה, וכבר תמהו התוס' עליו. 
@11ואמנם נראה ברור שט"ס ברש"י וצ"ל לתת אפר על המים, וראיה מכרחת לזה, שמיד אחרי ענין זה איתא בגמרא על דיוק הלשון ולקחו ונתן [בל"ר ובל"י], ומפרש דאי הוי כתיב ולקח ונתן הו"א עד דשקיל חד ויהיב חד, ופירש"י עד דשקיל חד את האפר והוא עצמו יתנהו על המים, עכ"ל. הרי פירש כאן כפי אמתת הדין, וכן פירש מפורש בסוכה ל"ז א' ובסוטה ט"ז ב' ובסנהדרין ע"ז ב' ובתמורה י"ב ב', ובכלל ענין זה מפורש בסוגיות שלמות בסוטה ובתמורה שם שכן הוא הסדר, ובאו על זה שם חקירות ארוכות ושקלא וטריא, ולא יתכן שיתעלמו כולם מרש"י, לכן אין ספק שכאן אך ט"ס הוא בדבריו. ועיין בסמוך אוח צ"ח. 
@11אכן עוד יותר נפלאים דברי התוס' שבהעירם על דברי רש"י כמש"כ כתבו וז"ל, בכל מס' פרה בכמה דוכתי משמע שהיו נותנין האפר על המים, והא דכתיב ונתן עליו מים חיים דמשמע עליו על האפר, יש לפרש ונתן עליו בשבילו, עכ"ל. וזו פליאה גדולה, שהרי בסוגיות דסוטה ותמורה שהבאנו העירה הגמרא עצמה על הא דנותנין אפר על המים מלשון ונתן עליו ופירשו דעליו פירושו כדי לערבן, והיינו שיערבם יפה שיחזרו המים שתחתיו עליו, כפי שיתבאר עוד לפנינו, וצע"ג. 
@22צב) 
@11ר"ל למה נאמר פעם בלשון רבים ופעם בלשון יחיד. 
@22צג) 
@11קצת צ"ע ואימא כונת הכתוב להקפיד דוקא שתהיה הלקיחה בשתים והנתינה באחד. ואולי י"ל משום דאין טעם וסברא לשנות הלקיחה מהנתינה, וא"כ ע"כ בא לאשמעינן שאין קפידא בין שנים לאחד. 
@22צד) 
@11הנה בדרשה הסמוכה יתבאר דנתינת אפר לתוך המים צריך לבא מכח אדם, ולכן אם בנתינתו את האפר נפלה האפר על ידו או על צדו של כלי ואח"כ נפל לתוך המים שבתוך השוקת, פסולים המים להזאה משום דלא באו לתוך המים מכח אדם, ואם כשבא להטיל נפל האפר מן השפופרת לשוקת פסול, והיינו שנטל אפר מן השפופרת ובין כה נפל מאליו האפר שלא במתכוין פסול, משום דבעינן שיהא לוקח בידו ונותן, הא אם הפילו הוא מהשפופרת, דהיינו שאחז בשפופרת ונערה לתוך השוקת כשר, דאל"ה למה אצטריך לאשמעינן שנפל ממילא פסול, תיפק ליה דאפילו אם הטיל עצמו מן השפופרת פסול. 
@22צה) 
@11ובסוגיא כאן צרפו דין זה לענין שמותר לקחת ארבע מינין בסכות ע"י בתי ידים, ובסוכה מ"ב א' מפורש דלרבא גופיה דס"ל דלקיחה ע"י דבר אחר שמה לקיחה מותר לקחת רק בבתי ידים או בכריכת סודר, אבל אם נתנן בכלי ונטלן לא יצא, ולכאורה לפי מה דיליף כאן משפופרת מבואר דאפילו בכלי חשוב לקיחה, אך באמת שם מפרש הטעם דלא משום דלא הוי דרך לקיחה רק משום דבכלי הוי דרך בזיון וכדמפרש שם הני מילי דרך כבוד אבל דרך בזיון לא. ואמנם לפי"ז יוצא לנו דאם נטלן בכלי כזה שהוא דרך כבוד כגון בכלי זהב וכסף וכדומה יוצא, כיון דגם בכלי נקרא לקיחה וגם הוי דרך כבוד. 
@11ומזה נראין מבוארים מאוד דברי רמב"ם פ"ז הי"א מלולב שכתב וז"ל, אבל אם נתן את המינים האלו בעציץ או בקדירה ונטלן לא יצא ידי חובתו, עכ"ל. מבואר מזה דבכלי יפה וחשובה יוצא, והוא כמש"כ, ולפי"ז תימא גדולה על בעלי השו"ע באו"ת סי' תרנ"א סעיף ז' שכתבו בסתם שאם נתן הלולב ומיניו בכלי לא יצא בעוד דלפי מה שבארנו יש עיקר ויסוד גדול לחלק בין ערך ותכונת הכלי, ולדינא צריך תלמוד. 
@22צו) 
@11עיין מש"כ בדרשה הקודמת בבאור דרשה זו, ובתוספתא פ"ה דפרה מבואר דלא רק כח אדם לבד בעינן אלא גם בעינן שיכוין לזה, ולכן אם החזיק האפר בידו ודחפו חבירו או הרוח ונפל האפר לתוך המים פסולים המים. 
@22צז) 
@11ר"ל אע"פ דכתיב (פ' אחרי) וכסהו בעפר, ונראה בטעם הדבר שנקרא כן, משום דבזה חלוק שם עפר משם אדמה, דשם אדמה כולל רגבים שלמים וגדולים, משא"כ שם עפר מורה על פרור ושחוק וכמש"כ ואשחקם כעפר (תהלים י"ח), עד אשר דק לעפר (פ' עקב) וכדומה, וכיון שכן, כולל שם זה גם אפר שיש לו ג"כ תכונה זו, ועיין מש"כ בפ' אחרי שם בענין זה. 
@22צח) 
@11ר"ל שיהיו המים סמוכים ומחוברים להכלי ולא יפסיק עפר ביניהם. 
@22צט) 
@11ר"ל שיערבם יפה ויחזרו המים שתחתיו עליו. ומפרש בגמרא דאין לפרש עליו על האפר, משום דכמו דמצינו בסוטה שנותן אפר על המים כמבואר בפ' נשא ומן העפר אשר בקרקע המשכן יתן אל המים, וכן מצינו כיוצא בזה בדם צפור של מצורע שנותן הדם על המים, אלמא דבעינן שיהיה המין המכשיר למעלה על המים, וכמו כן הכא שעיקר המכשיר הוא האפר, לכן צריך שיתנו אותו על גבי המים. 
@22ק) 
@11ר"ל אם נתן מעט אפר בתוך מעט מים בכלי אחד ומעט אפר בתוך מעט מים בכלי אחר. ויתכן דמדייק משום דהמלה במים מיותר, דדי היה לכתוב וטבל איש טהור והוי ידעינן שטובל במים, ולכן בא להורות שבתחלה יהיה בהמים שיעור הזאה על האהל ועל כל הכלים ועל הנפשות וגו' כמבואר בקרא. 
@22קא) 
@11דרשה זו נסמכת על הדרשה דלעיל בריש פסוק ט' ואסף איש טהור ודרשינן איש להכשיר את הזר, טהור להכשיר את האשה, עיין מש"כ שם בטעם הכרח הדרשה ההיא. והנה לפי"ז אי ס"ד דאיש טהור דכתיב כאן בא ג"כ להכשיר זר ואשה לא הו"ל לכתוב כלל איש טהור אלא רק ולקח אזוב וטבל במים ואנא ידענא דבההוא דלעיל מינה קאי, וקיי"ל דהנך דפסלי באסיפה פסלי בקידוש וכמש"כ בדרשה שבריש פסוק הקודם, יעו"ש, ועל כרחך איש טהור דכתיב כאן בא לדרשה לחדש מה שאין כן בקידוש, ודריש דכנגד זה ששם כשרה אשה, פסולה כאן, וכנגד זה ששם פסול קטן כמבואר לעיל בפ' ט' בדרשה והניח, כשר כאן. ובטעם הדרשה והרבוי ממלת טהור, עיין מש"כ לעיל פ' ט'. 
@22קב) 
@11ר"ל כשות שלקטו ואח"כ נתגדל בו פרח כולן חבור לטומאה אם נגע טומאה באחד מהן אף השני טמא, אבל לא להזאה, ועיין מש"כ בזה בפ' שמיני בפרשה י"א ל"ה בשנוי הגירסות כאן. 
@22קג) 
@11המפרשים פירשו בדוחק גדול, ולי נראה דבמקום שכתוב ועל כל המקיימין שבכלי צ"ל ועל כל המקיימין שבאהל. והבאור הוא דחזינן דבהזאה קפדה תורה להזות על כל דבר לעצמו ולא שיתבטל הדבר הטפל לגבי הדבר העקרי, שאם למשל כשיזו על האהל יצאו חובת ההזאה על הכלים שבאהל שהם טפלים לו, אלא צריך להזות על האהל ועל כל הכלים ועל כל דבר המתקיים בבית, משא"כ בטומאה דרשינן תנור וכרים יותץ טמאים הם וטמאים יהיו לכם - לכל צרכיכם, שכל שהיה בהם טמאים עמם, אלמא דחלוק ענין הזאה וטומאה לענין חבורין עקרים וטפלים, והוא הדין דברים שוים כמו שער הכשות, כמבואר, ועיין מענין זה בבבלי שבת מ"ח ב', ודו"ק. 
@22קד) 
@11ואע"פ דכתיב בסמוך פסוק כ' ואיש אשר יטמא, וכל מקום דכתיב איש בא להוציא את הקטן, אך התם יש דרשה מיוחדת למעוטי קטן מכרת, יעו"ש. 
@22קה) 
@11באור הענין, כי שתי פעמים בפרשה זו כתיב ענין טומאת עצם, האחד לעיל בפסוק ט"ז בענין טומאת אהל ופעם כאן בענין טומאת מגע, והנה יחס העצם לאדם הוא עד שיהיה בו עצם ובשר כמו כלל גוף האדם, ובאופן הזה הוי דינו כדין המת בכללו, ואם לא יהיה עליו בשר אם היה עצם כשעורה אז יטמא רק במגע ובמשא ולא באהל, לפי שטומאת אהל היא רק באדם או באבר מן האדם הדומה לאדם היינו שיש עליו בשר גידים ועצמות, וזה הוא מפני שבטומאת אהל כתיב אדם כי ימות באהל, אבל עצם שאין עליו בשר וגידים אינו מטמא באהל ורק במגע ובמשא. 
@11ונראה דסמכו לדרוש כן מפני שבפסוק ט"ז בטומאת אהל כתיב או בעצם אדם, לכן דרשו בסמיכות עצם הדומה לאדם כמבואר שיש עליו בשר וגידים, ובפסוק שלפנינו כתיב סתם או בעצם, לא בחבור היחס של אדם, לכן דרשו בו עצם כל שהוא. 
@11אמנם יש להעיר למה נקטו הלשון זה עצם כשעורה, אחרי דעיקר החידוש הוא כאן דעצם שאין עליו בשר וגידים אינו מטמא באהל רק במגע ובמשא, א"כ הול"ל פשוט ועל הנוגע בעצם זה עצם שאין עליו בשר וגידים, וצ"ל דאשמעינן רבותא בזה לענין טומאת מגע ומשא, דאפי' העצם היא רק כשעורה ג"כ מטמאה. 
@22קו) 
@11ר"ל שאין עליו כשיעור בשר שיעלה ארוכה אם נחלה, ועיין מש"כ לעיל בפ' ט"ז אות פ"ב. 
@22קז) 
@11וג"כ כשאין עליו שיעור בשר כדי להעלות ארוכה כמש"כ, ועיין לעיל בפ' ט"ז אות פ"ד. 
@22קח) 
@11כלומר שהעובדי כוכבים מטמאין במגע אע"פ שאין מטמאין באהל, כמבואר לעיל פ' י"ד, וכל שהיה קודם הדבור, היינו קודם מתן תורה, בין של עובדי כוכבים בין של ישראל קרי ליה קבר בן נח, וקבר העובדי כוכבים שלאחר הדבור הוי כקודם הדבור שאין מטמאין באהל, לפי שלא ניתנה להם תורה, ולכן קרי ליה קבר שלפני הדבור, ועי' בדרשה הבאה ומש"כ בפ' תזריע ריש פרשת נגעים. 
@22קט) 
@11היינו הך דדרשה דריש לקיש בדרשה הקודמת, קבר שלפני הדבור, בלשון אחר. 
@22קי) 
@11ענין טבול יום ידוע שהוא טמא טומאה דאורייתא שטבל ולא העריב שמשו עדיין, ולמד כאן שטבול יום כשר להתעסק בעבודת הפרה, ומדייק כן מיתור המלה הטהור, דדי היה לכתוב והזה על הטמא והוי ידעינן דקאי על הטהור דהא בדידיה איירי, ודרשינן הטהור שטהרתי לך כאן מכלל שהוא טמא לדבר אחר, כגון טבול יום שטמא לתרומה עד שיעריב שמשו והיינו טהור כל דהו, ואשכחן טבול יום דנקרא טהור כדכתיב בפ' מצורע ורחץ במים וטהר אע"פ שצריך עדיין להערב שמש. 
@22קיא) 
@11ר"ל אם יש באזוב די להזות עוד א"צ להטביל עוד הפעם את האזוב במים. ובאור הענין, כי המלות על הטמא מיותרות הן, דדי היה לכתוב והזה עליו, והיינו יודעין, דפירושו שיזה על הטמא, דעליה קאי ומדכתיב מפורש על הטמא דרשינן שהמזה יכוין להזות על דבר הטמא היינו דבר שהוא מקבל טומאה כמו אדם וכלים, ולכן אם טבל האזוב וכוון להזות על דבר המקבל טומאה והזה על דבר שאינו מקבל טומאה כמו בהמה וכלי אבנים ונשאר באזוב די להיות עוד מותר לו להזות על מי שדרוש מבלי שיצטרך לטבול האזוב עוד הפעם, אחרי כי הטבילה ראשונה כדין היתה, כלומר בכונה נאותה להיות על דבר המקבל טומאה, ואע"פ שהזה על דבר שאינו מקבל טומאה אין אנו הולכים אחר מעשיו רק אחר כונתו, אבל אם טבל את האזוב ע"מ להזות על דבר שאינו מקבל טומאה, אז אע"פ שהזה על דבר המקבל טומאה הוי הזאה פסולה, לפי שבעת שטבל את האזוב לא היתה טבילה כשרה, ולכן אפי' אם נשאר באזוב שארית מן המים לא יזה ממנו הזאה שניה עד שיטבול את האזוב פעם שניה לכונה שיזה על הטמא, והענין מבואר. ומ"ש נתכוין להזות על הבהמה והזה על האדם אם יש באזוב ישנה - ר"ל אפי' אם יש באזוב די להזות, ככ"ז ישנה ויטבול, יען דאם אין באזוב כדי להזות פשיטא דישנה. 
@22קיב) 
@11ועכו"ם אין לו טהרה דכתיב כאן בפרשה (פ' ט') והיתה לעדת בני ישראל למשמרת, ודרשינן לבני ישראל למשמרת ולא לעובדי כוכבים למשמרת, ולכן אם נגע במת או נשא אותו אינו טמא. ומדייק כן מיתור כל לשון זה והזה הטהור על הטמא, דהא כבר כתיב וטבל במים איש טהור והזה על האהל ועל כל הכלים ועל הנפשות וגו', וא"כ היה די לכתוב כאן והזה ביום השלישי וכו', ועיין מש"כ בדרשה הסמוכה הנוגע לדרשה זו. 
@22קיג) 
@11באור הדרשה דר' יהושע מציע שכל ימיו היה קשה לו לאיזה צורך נאמר לשון זה והזה הטהור על הטמא, אחרי דבפסוק הקודם כתיב וטבל במים איש טהור והזה וכו', וא"כ ידעינן שהמזה הוא איש טהור, ודי היה כאן לכתוב רק והזה ביום השלישי וכבס הטמא בגדיו וכו', ואע"פ דבבבלי נזיר ס"א ב' דרשינן מיתור לשון זה דעובד כוכבים אין לו טומאה משום דכל שיש לו טהרה יש לו טומאה וכל שאין לו טהרה אין לו טומאה, כמובא בדרשה הקודמת, אך ס"ל דאי משום הא לא איצטריך לשון זה, דהא כבר כתיב בפסוק ט' והיתה לעדת בני ישראל למשמרת חטאת היא, וא"כ ממילא אימעוט נכרים מכולה פרשה, ולכן היה מפרש דלשון זה בא לאשמעינן דטהור אחד מזה על טמא אחד ולא על שנים ויותר, עד שבא בלמודו למשנה י' פ"ב דמכשירין לענין איסור דמאי, דאיתא שם, אוצר שישראל ועובד כוכבים מטילין לתוכו תבואה, ס"ל לחכמים דאפי' כולם עובדי כוכבים וישראל אחד מטיל לתוכו הוי דמאי, וקשה בעיקר מילתא, מאי שייכא חיובא דמעשר גבי נכרים הא גם במעשר כתיב (פ' קרח) כי את מעשר בני ישראל אשר ירימו לה', אלא ע"כ צ"ל דלא כל היכי דכתיב בני ישראל בא למעוטי נכרים, וא"כ גם הכא אין ראיה מהפסוק והיתה לעדת בני ישראל למשמרת למעוטי נכרים, ולכן ע"כ איצטריך יתור הלשון והזה על הטהור דעובד כוכבים אין לו טומאה וכסוגיא דנזיר, וא"כ ממילא אין הכרח דטהור אחד מזה רק על טמא אחד, אלא דגם על כמה טמאים מותר לו להזות. 
@11ועיין בר"ש פ"ו דמכשירין סוף משנה ז' הביא ברייתא זו מתוספתא, וכתב על זה וז"ל, דבר תימא הוא מאי שייכא מלתא זו הכא, עכ"ל. והנה אע"פ שפירשנוה וביארנוה, וכ"פ בפ"מ, בכ"ז לבי מהסס בפשיטות דרשה זו בכלל, וגם כי בכמה וכמה מקומות בש"ס קי"ל דכל היכי דכתיב בני ישראל בא למעט עובדי כוכבים, והקרוב בעיני שדרשה זו באה אלינו קטועה וחסירה, ולכן אי אפשר לעמוד על באורה השלם והמוחלט. 
@22קיד) 
@11יש מפרשים דקאי על טבילת האזוב במים, ויש מפרשים דקאי על טבילת טמאים, כמו טמא מת, מצורע, זב וזבה, ומקשינן זה להזאה משום דבסיפא דקרא כתיב ורחץ במים, והוא הדין לשאר הטמאים הטעונים רחיצה. ואמנם אחרי דיסוד דין זה הוא רק מההיקש להזאה, לכן אנו דנים שרק אלה הטמאים אינם יכולים לטבול בלילה, רק אלה שסופרים שבעת ימים קודם טבילתם כאלה שחשבנו, יען כי גם הזאה באה אחר ספירת יום השביעי, אבל אלה הטובלים אחר יום השביעי מותרין לטבול בלילה. 
@22קטו) 
@11נראה דר"ל דדי היה לכתוב והזה הטהור על הטמא ולהשמיט המלות ביום השלישי וביום השביעי, וכאן איירי רק בתכונת ההזאה לבד. 
@22קטז) 
@11ר"ל דמפיש בימי טהרה שמרחיק והולך מיום מגע הטומאה, ועיין מענין דרשה זו ברמב"ם וכ"מ פי"א ה"ב מפרה ומש"כ בסמוך אות קי"ח. 
@22קיז) 
@11דבכלי חרס לא שייך חטוי דאין לו טהרה בטבילה דכתיב ביה תשברו (פ' שמיני), ועיין מענין דרשה זו לפנינו בפ' שמיני ולעיל פרשה נשא ד' ג', וכעת לא מצאתי איפה מצא רש"י דרשה זו. 
@22קיח) 
@11כונת השאלה מה ת"ל ביום השביעי דהא כבר מבואר ומובן זה שלאחר ההזאה ביום השביעי יטהר, וקמ"ל דגם לתרומה דעיקר הטהרה היא ביום השביעי, וקודם לכן אינו טהור לכל. - 
@11ודע דביומא ח' א' פירש"י דמכאן אנו למדין שטבילה בזמנה מצוה, וכגון נדה שהגיע זמן טבילתה מצוה לה לטבול אע"פ שאין בעלה בעיר, וכדומה, ופירש שם, שלשון זה לא בא אלא ללמד שטבילה בזמנה [ביום השביעי] מצוה, יעו"ש. ובשבת קכ"א א' כתב דילפינן כן מפסוק דפ' תצא והיה לפנות ערב ירחץ במים, יעו"ש. ויתכן שבפירושו לשבת חזר בו מפירושו ביומא משום דכאן דרשינן מפורש בספרי בדרשה שבסמוך, אין לי אלא שביעי, שמיני תשיעי ועשירי מניין, ת"ל וחטאו ביום השביעי, עיי"ש, ואיך שהוא השמטנו מבפנים ענין דרשה זו, יען כי להלכה לא קיי"ל כאותן הדרשות, אלא דטבילה בזמנה אינה מצוה וכמבואר ביו"ד סי' קצ"ז ס"ב. 
@22קיט) 
@11כפי הנראה מכ"מ פי"א ה"ב מפרה מפרש דדרשה זו קאי על היתר ההזאה לאחר יום השביעי, אבל לפי"ז יסתרו דברי הספרי מפורש לסוגית הגמרא דקדושין שהבאנו למעלה דלאחר יום השביעי אין מועיל עוד ההזאה, ולכן נראה דקאי על כבוס בגדים ורחיצה במים, דהו"א דמיד אחר ההזאה מחויב לכבס ולרחוץ, קמ"ל דמדכתיב ענין זה לאחר יום השביעי בלא זמן מוגבל ש"מ שבאמת אין זמן מוגבל לזה יכול לכבס ולרחוץ גם בשמיני ותשיעי ועשירי. 
@22קכ) 
@11באור הענין, כי בזבחים צ"ג ב' קיי"ל דהזאה אין צריכה שיעור, ולכן אדם שנגע במת והזו עליו מאפר פרה כיון שנגע כל שהוא מהמים בכל מקום מעור בשרו של טמא עלתה לו ההזאה, ואפילו נפלה על ראש אצבעו או על ראש שפתו, אבל אם נגעה בלשונו אינו כלום, משום דכתיב וחטאו ביום השביעי וכבס בגדיו ורחץ בעינן חטוי שיפול על מקום הראוי לרחיצה דהיינו טבילה, ולענין טבילה נחשב הלשון כטמון כמבואר לפנינו בפ' מצורע (ט"ו י"ג), וזה הוא טעם הדרשה כאן, הרי שהיה מזה ונתזה הזאה על פיו, כלומר על לשונו, לא הזה, לא קיים מצות הזאה, וכדפרשנו, ולא דמי לטומאה דנחשב הלשון כגלוי כמבואר לפנינו בפ' מצורע שם, יען כי שם העיקר אזלינן בתר נגיעה, כדכתיב שם וכל אשר יגע בו והוא נמי בר נגיעה הוא. 
@22קכא) 
@11שאם נטמא ולא נתחטא ונכנס למקדש אינו חייב כרת, אבל עיקר טומאת מת שייך גם בקטן כמש"כ לעיל בפ' י"ח בדרשה ועל הנפשות. 
@22קכב) 
@11לעיל בפ' י"ג בביאה למקדש בטומאה כתיב כל הנוגע במת ולא יתחטא את משכן ה' טמא טמא יהיה עוד טומאתו בו, ודרשינן טמא יהיה מכל מקום, כלומר, מכל טומאה שהיא, בין מטומאת רשות בין מטומאת מצוה. ואע"פ דלעיל בפ' הנזכר כבר דרשינן דרשה מלשון טמא יהיה, מפרש בגמרא דמלשון עוד טומאתו מיתור מלת עוד דרשינן גם את זה. ובענין פירוש המלה אשר עיין מש"כ לקמן פ' שופטים י"ט ה'. 
@22קכג) 
@11ר"ל רק טמא כזה שצריך חטוי [כלומר, הזאה] בשלישי ובשביעי חייב כשנכנס למקדש בטומאה, והיינו שנגע באב הטומאה, וכגון אדם שנגע במת והנוגע בו, אבל טמאים אחרים אין חייבים כרת על ביאת מקדש, ועיין במס' פרה פי"א מ"ד. 
@22קכד) 
@11ר"ל מי שבחטאו שוה לקהל מביא קרבן על טומאת מקדש וקדשיו יצא כה"ג שאינו שוה לקהל דהרי כל יחיד שחטא בשוגג מביא חטאת, אבל כהן גדול צריך שישגה בהוראה ויעשה מעשה כמבואר לפנינו במקומו בפ' ויקרא, ועיין ברמב"ם פ"י ה"ז משגגות שלא פסק כר"ש והראב"ד פסק כר"ש, ויש בזה אריכות דברים וכלל ענין זה נתבאר לפנינו בפ' ויקרא. 
@22קכה) 
@11ע' תוס' נדה ט' א' ד"ה מאי מזה נושא כתבו וז"ל, וא"ת מנ"ל לאפוקי קרא ממשמעותיה וי"ל מדכתיב והזה הטהור על הטמא משמע שהוא טהור לעולם, ואע"פ דדרשינן נמי הטהור מכלל שהוא טמא למד על טבול יום שטהור בפרה [ע"ל פ' י"ט] תרתי ש"מ, עכ"ל. והדוחק בכלל מבואר, וגם איך שייך תרתי ש"מ, הלא ענין אחד סותר חבירו, דאם הוא טהור לעולם איך שייך לאוקמי בטבול יום. 
@11ולולא דבריהם היה נראה לפרש כונת הענין, דאחרי דכתיב (פ' י"ח) וטבל במים איש טהור והזה על האהל ועל כל הכלים, מבואר מפורש לפי"ז דהמזה צריך שיהיה איש טהור, וא"כ ע"כ אי אפשר לפרש ומזה מי הנדה יכבס בגדיו כפשוטו, שהמזה טמא, דמיד שהזה על האהל הרי נטמא, ושוב הלא א"א לו להזות על הכלים ועל הנפשות, דדוחק לומר שרק אחר כל ההזאות נטמא ולא אחר הזאה ראשונה, דאיזו סברא היא לחלק בזה, ולכן מפרש ומזה מי הנדה, שהכונה על נושא מי הנדה, והא דאפקיה רחמנא בלשון מזה אשמעינן בזה דרק אז טמא הנושא אם נושא כשיעור הזאה, והיינו שיהיה בהכלי שיעור הזאה והוא כדי שיטבול בהם ראשי הגבעולין של אזוב ולא שיספיק בקנוח [אבל הזאה גופה א"צ שיעור כמש"כ לעיל בפ' י"ט], ובזה הענין מבואר. 
@11ועל פי בארנו זה יתבאר עוד דקדוק נכבד בשנוי סדרי הענינים דכתיב כאן מסדר הכתוב לעיל בשורף את הפרה ומשליך עץ ארז ואזוב ובאוסף את האפר, דשם אחר שאמר ושרף את הפרה, והשליך, כתב מיד וכבס בגדיו (פ' ו'-ח'), וכן באוסף אחר שאמר ואסף איש טהור כתב מיד וכבס האוסף את בגדיו (פ' ט' י'), מבלי הפסק בנחיים בענין אחר, משא"כ כאן במזה אמר וטבל במים והזה וכו', והפסיק בענין אחר ואיש אשר יטמא ולא יתחטא וכו' והיתה להם לחקת עולם, ושוב חזר וכתב ומזה מי הנדה יכבס בגדיו, ואם היה קאי זה על מזה דלעיל הו"ל לכתוב זה מיד אחר עיקר דין ההזאה כמו בשורף ומשליך עץ ארז ובאוסף את האפר, אבל אם ענין זה המזה הוא ענין אחר ואינו שייך להקודם, יפה נאמר זה הדין לבסוף, ודו"ק. - 
@11וראינו להעיר כאן בסוף פרשה זו הערה אחת השייך לענין פרשה זו בכלל, ותכליתה לקיים דעת איזו מן הראשונים שכמעט נדחו מכל האחרונים כדברים שאין להם כל טעם ורמז וסברא, וזה הוא. 
@11עיין באו"ח סי' תרפ"ה ס"ז הובא דעה אחת דקריאת פרשת פרה הוי חיוב דאורייתא כמו פרשת זכור, ובמג"א בריש הסימן ובבאורי הגר"א ועוד אחרונים דחו זה מהלכה, מפני כי לא מצינו זה בשום מקום, וגם אין טעם ורמז לחיוב זה. 
@11והנה בפסוק כ"ב הביא רש"י בשם מדרש אגדה דכל ענין פרה אדומה, תכליתה ומטרתה, הוא לכפר על מעשה העגל, עיי"ש בכל פרט ופרט באריכות המצייר מערכה מול מערכה, כל פרט שבעבודת הפרה כנגד ענין כמהו במעשה העגל. 
@11ועיין מש"כ בפ' עקב (ט' ז') דמצות זכירת מעשה העגל היא מ"ע כשאר המצות, ממה דכתיב זכור אל תשכח את אשר הקצפת את ה' אלהיך במדבר עשו להם מסכה עיי"ש, וכתב המג"א בסי' ס' ס"ק ב' דמה שלא תקנו לקרות פרשה זו כמו פרשת זכירת עמלק, הוא מפני שיש בזה משום גנותן של ישראל, אבל באמת אין טעם זה מספיק לבטל מ"ע דאורייתא וגם מפורש אמרו במגילה כ"ה ב' מעשה עגל הראשון נקרא ומתרגם, ומפרש דאע"פ שיש בזה משום גנותן של ישראל, ניחא להו כי היכי דליהוי להו כפרה, וא"כ גם הכא נימא כן. 
@11ולכן נראה לומר בצירוף סברת המג"א, כי ע"פ מדרש אגדה שברש"י שהבאנו דכל מעשה הפרה היא לכפר על מעשה העגל, ולכן כדי לקיים מ"ע דזכירת העגל ועם זה שלא לפרסם מפורש גנותן של ישראל [היכי דאפשר לקיים הענין בלא"ה] תקנו לקרות פ' פרה, ויוצא מזה דקריאת פרשה זו היא מדאורייתא, כמבואר. 
@11והנה אף אם נאמר שלא כוונו הראשונים במה שפסקו דקריאת פ' פרה הוי מדאורייתא להסברא שכתבנו, עם כ"ז נראים הדברים כדאי לאמרם. 
@00פרק כ 
@22א) 
@11הכונה שנצטוו ישראל את התורה עליו, אך לא ידעתי איפה מרומז בהמלה צין ענין צווי. ולולא מסתפינא הו"א דט"ס הוא, וצ"ל שנצטיינו ישראל עליו, ור"ל שע"י קבלת התורה הובדלו ונצטיינו משאר האומות, וכן נראה הכונה מה שאמרו שנקרא ההר גם מדבר קדש שנתקדשו ישראל עליו, והיינו ג"כ מענין פרישות והבדלה, וכלשון נוסח הברכה אשר קדשנו במצותיו. 
@22ב) 
@11לכאורה צ"ע לפי"ז למה סמך זה דוקא לפרה אדומה ולא לענינים אחרים שבתורה שג"כ מכפרים, כמו קרבנות ובגדי כהונה, וי"ל ע"פ מ"ש באגדות והובא בפירש"י סוף פרשה הקודמת פסוק כ"ב, דענין כפרת פרה אדומה באה לכפר על מעשה העגל, תבא אמה ותכפר על בנה, כלומר שהפרה היא בערך אם להעגל, עיי"ש בארוכה, ובשנוי לשון קצת, כך מכפרת מיתת מרים על ישראל, שהיא בערך אם להאומה ישראלית. - 
@11והנה בכלל לא נתבאר ערך הענין שמיתת צדיקים מכפרת ומה טעם בדבר, וי"ל כונת הענין ע"פ מ"ש בפדר"א פרק י"ז בענין מיתת שאול דכתיב ביה (ש"ב כ"א) ויקברו את עצמות שאול ויעתר אלהים לארץ אחרי כן, וז"ל, כיון שראה הקב"ה שגמלו לו חסד [שצמו ובכו וספדו לו, כמבואר שם] מיד נתמלא רחמים, שנאמר ויעתר אלהים לארץ אחרי כן וכו', ע"כ. מבואר מזה שלא המיתה עצמה מכפרת אלא האבל והכבוד שנוהגין במיתת צדיקים, כי כבוד זה הוא כבוד ה'. 
@22ג) 
@11ר"ל שלא ע"י מלאך המות כדמפרש, וגם לא ביסורים, ויליף ממשה דכתיב וימת שם משה על פי ה', ודרשינן שם בספרי כשהמקום נוטל נשמתן של צדיקים נוטלה מהם בנחת רוח, וכינו חז"ל מיתה כזו בשם מיתת נשיקה. ועיין ברא"מ כאן דילפינן שם שם מאהרן דכתיב וימת אהרן שם (לקמן בפרשה) דאל"כ תרי זימני שם שם במרים ל"ל, עכ"ל, וזה פלא בשתים, חדא בסוגיא דמו"ק כ"ח א' וכן בסוגיא שלפנינו מבואר מפורש דילפינן ממשה, ובאמת כן מוכרח, דעיקר הדרש דעל פי ה' היינו מיתת נשיקה מבואר גבי משה כמש"כ, וגם מש"כ דאל"כ תרי זימני שם שם במרים ל"ל, תמוה מאוד, שהרי בסוגיא דמו"ק שם מבואר דחד שם אתא להורות סמוך למיתה קבורה כפי שיבא לפנינו בדרשה בסמוך. 
@22ד) 
@11זה יתבאר ע"פ מ"ש בע"ז כ' ב' דמטיפה שזורק מלאך המות ממנה מסריח וכו', וממילא אליה יתאספון רמה ותולעה, וא"כ בזה שמת ע"פ ה' ולא ע"י מה"מ הרי בטלה הסבה מזריקת הטיפה וממילא בטלה השליטה מרמה ותולעה. 
@22ה) 
@11בעבודת כוכבים כתיב (פ' ראה) על ההרים אשר עבדו שם הגוים, ומבואר דאינו אסור בהזמנה, כגון האומר בית זה לעבודת כוכבים לא אמר כלום מפני שאין הקדש לעבודת כוכבים, וה"נ כל שלא הלבישו הבגד למת אינו נאסר משום בגד של מת, ואע"פ שהזמינוהו לכך, ועיין ביו"ד סי' שמ"ט ס"א. 
@22ו) 
@11ושם בעגלה כתיב כפרה כקדשים, כפר לעמך ישראל, ודרשינן מה קדשים אסור בהנאה אף עגלה ערופה אסורה בהנאה, ועיין במל"מ פי"ד הכ"א מאבל לענין מת עובד כוכבים, וצ"ע שלא העיר כלל ממש"כ רמב"ם בפ"א ה"ג מטומאת מת, יעו"ש, ואין להאריך בזה כאן. 
@22ז) 
@11כי ע"י זה יתאספו המקוננים ומקוננות, וכך עושים במטות הגברים. וטעם הדבר שאין מניחין את של נשים פשוט הוא, משום דיש חשש ניוול, שלפעמים שופעות זיבה גם לאחר מיתה, והדיוק הוא מלשון ותמת ותקבר, מפני שבכ"מ שבאו שני פעלים סמוכים זל"ז מורה על תכיפת הענין, וכמש"כ מזה בפ' אחרי בפסוק ושפך וכסהו, וחידוש שלא זכרו בגמ' כאן עפ"י דרשה זו קיום המנהג דכשיש שני מתים איש ואשה מוציאין האשה קודם, כמבואר ביו"ד סי' שנ"ד, והיינו משום דצריך לקיים בה סמוך למיתה קבורה. 
@22ח) 
@11ועיין בב"מ פ"ו ב', בשכר שאמר אברהם למלאכים יוקח נא מעט מים זכו לבארה של מרים, והקשה מהרש"א, א"כ מה זה שאמר כאן דהבאר ניתן בזכות מרים, אחרי דאברהם זכה עוד לזה, וגם מה טעם שנקרא בארה של מרים, ותירץ, דאלו בזכות אברהם לבד היו זוכין בזה רק לשעה, ורק בזכות מרים זכו לכל משך ארבעים שנה שהיו במדבר, עכ"ל. וצ"ל דמש"כ לכל מ' שנה לאו דוקא הוא, דהא משמתה מרים נפסק הבאר, כמבואר כאן, ועדיין לא תמו הארבעים שנה, אלא כונתו לכל זמן שהיתה חיה, אבל בכלל דבריו דחוקים, דמהיכי תיתא להגדיל זכות מרים יותר מזכות אברהם לומר שבשבילו היו זוכים רק לשעה. 
@11ולי נראה דהפי' זכו לבארה של מרים, כלומר זכו שיצאה מהם מרים שבשבילה זכו לבאר, וקיצור לשון הוא, והכונה כמו שהיה אומר זכו למרים שבזכותה ניתן הבאר, וכהאי גונא צריך לפרש מ"ש שם בשכר חמאה וחלב [שנתן לאורחיו] זכו למן, אע"פ שכאן מבואר בסוגיא שזכו למן בזכות משה, וכן מ"ש שם בשכר והוא עומד עליהם זכו לעמוד הענן, אע"פ שכאן מבואר שבזכות אהרן זכו לזה. וצריך ג"כ לפרש ע"ד שכתבנו שבשכר שעשה אברהם מה שעשה זכו בניו שיצאו מהם משה ואהרן שבזכותם ירד המן ולוום ענני כבוד. 
@22ט) 
@11נסמך על מ"ש בחולין פ"ח א' שאין מכסין כי אם בדבר המגדל צמחים ואין מכסין בעפר המדבר, ואע"פ דמגדלי עשבים העולין מאליהן, מ"מ מהאי קרא משמע דאי לא הוי מקום זרע הוי עפר המדבר, ולפיכך קי"ל שאם היה מהלך במדבר ואין לו עפר לכסות שורף טליתו ומכסה, וזו דעת ריא"ז, ועיין ביו"ד סי' כ"ח סעיף כ"ג וכ"ד, ולפנינו לקמן בפ' נצבים בפסוק גפרית ומלת שרפה כל ארצה לא תזרע ולא תצמיח. 
@22י) 
@11ר"ל מדחשש הקב"ה לחיותן של הבהמות. ועיין במס' נגעים פי"ב מ"ה בבאור הענין שצותה התורה לפנות הכלים מבית המנוגע, כמבואר בפ' מצורע, משום דהתורה חסה על כלי חרסו ועל פכו שלא יטמאו ואין להם תקנה, יעו"ש. ולכאורה צ"ע דאינו מביא כאן אותה דרשה שכמעט היא מפורשת בתורה, ומביא זו שהיא רק עפ"י רמז קל, ובאמת רש"י בחולין מ"ט ב' מביא ענין זה בשם אותה דרשה שבנגעים שם [ורק חידוש הוא שמביאה מתו"כ ולא ממשנה]. 
@11וי"ל משום דבמשנה שם מבואר דדרשה זו היא אליבא דר' מאיר, אבל ר"י ור"ש לא מפרשי הפסוק ע"פ הבאור הנ"ל רק בענין אחר, עיי"ש ולפנינו בפ' מצורע, ולכן לא ניחא ליה כאן להביא דרשה שהיא רק אליבא דיחידאה. ועיין בשו"ת נב"י תנינא חלק יו"ד סי' ק"ס מש"כ בענין זה. - 
@11אמנם בכלל הראיה מפסוק זה שלפנינו צ"ע דאפשר למפרכא מעיקרא, לפי מש"כ במכילתא פ' בשלח בענין שהתלוננו ישראל על חוסר המים, אמרו למה זה העליתנו ממצרים להמית אותי ואת מקני בצמא, דרשו על זה במכילתא, אותי ואת מקני, השוו בהמתם לגופם, מכאן אמרו בהמתם של אדם היא חייו, אדם מהלך בדרך אם אין בהמתו עמו מסתגף הוא, ע"כ. והיינו משום דבהמתו של אדם היא כגופו, וכמש"כ המג"א סי' רמ"ח ס"ק ט"ז בשם הסמ"ג דאם חושש אדם שיקחו לסטים בהמתו ולא יהיה לו במה להחיות נפשו, הוי כמו פקוח נפש שדוחה שבת, והיינו משום דבהמתו כגופו, וא"כ אין ראיה מכאן שבעלמא חסה תורה על ממונן של ישראל, די"ל שאני הכא דחס הקב"ה על בהמתן של ישראל משום דכגופן דמי ולא כממונן, וצ"ע. 
@11ועיין בספרי פ' ראה (ט"ו ט"ו) הובאה דרשה בזה"ל, ר' שמעון אומר, פסח וסוכות שאינם עונת מלאכה אמרה תורה עשה זה שבעה וזה שמונה, עצרת שהיא עונת מלאכה אמרה תורה שאינה אלא יוס אחד, מלמד שחסה התורה על זמנן של ישראל שלא יבטל ממלאכה, והיינו על ממונם, והיא דרשה פשוטה ומבוארה בטעם ומפורשת כמעט בתורה, וצ"ע טובא שלא הביאוה בסוגיא שבכאן ללמוד ממנה שהתורה חסה על ממונן של ישראל בעוד שהביאו הדרשה שלפנינו שהיא רק רמז קל. 
@11ויש ליישב משום דבאמת אותה דרשה היא רק אליבא מאן דס"ל דמלאכת חוה"מ אסורה מדאורייתא, דאל"ה הרי גם פסח וסכות אינם אסורים במלאכה כל שבעה וכל שמונה, וא"כ מכיון דדעת הרבה חכמים דמלאכת חוה"מ אסורה רק מדרבנן, א"כ לא מתקיימא דרשה זו, וא"כ ממילא בטלה הראיה דהתורה חסה וכו', ולכן לא הביא דרשה זו דלא נחית לפלוגתא, ודו"ק. ואין להאריך עוד. 
@11ודע שכתב המג"א בסי' קס"ז ס"ק י"ח בשם ס' חסידים דהא דאמרו חז"ל [גיטין ס"ב א'] אסור לאדם שיאכל קודם שיאכיל לבהמתו היינו רק באכילה אבל בשתי' האדם קודם, והביא ראיה מלשון שאמרה רבקה שתה וגם גמליך אשקה (פ' חיי) עכ"ל, ויש להעיר למה אינו מביא ראיה לזה מלשון שאמר הקב"ה והשקית את העדה ואת בעירם. 
@11ובכלל טעם הדבר שמשונה לענין זה שתיה מאכילה, שלשתיה אדם קודם, י"ל ע"פ מש"כ תוס' בפסחים ק"ז ב' ובנזיר כ"ג ב' שבאכילה לפעמים אדם אוכל אף כשאינו רעב, אבל בשתיה דרך האדם לשתות רק לצמאונו, וא"כ אחרי דבשתי' יש צער הגוף לכן הוא קודם לבהמה, דבודאי צערו של אדם חשוב יותר, וכמש"כ הרמ"א באה"ע סי' ה' סי"ד דכל דבר שיש בו צורך אדם אין בו משום צער בעלי חיים, וא"כ מכש"כ צער האדם. ואף כי באכילה אמרו אותו הדין בסתם דמשמע אף כשהוא רעב, אך הן לא נתנו חז"ל דבריהם לשיעורין. 
@22יא) 
@11הנה בכאן אינו מבואר כלל שמיתת משה היתה מחמת סיבה זו, ורק במיתת אהרן כתיב כן לקמן בפרשה בפ' כ"ד. ונראה שסמך על הכתוב דפ' האזינו ל"ב נ' נ"א שאמר הקב"ה למשה ומות בהר וגו' על אשר מעלתם במי מריבת קדש על אשר לא קדשתם אותי וגו', ונקט כאן פסוק זה ע"ד הקצור, וכה"ג נכתוב בסמוך אות הבא, וכהאי גונא כתבו התוס' בשבת קכ"ז א' בד"ה ונתן הכסף וקם לו. ודע דמבואר בגמרא דר' אמי פליג על הברייתא דב"ב י"ז א' ארבעה מתו בעטיו של נחש דמבואר דיש מיתה בלא חטא, ועיין בגמרא ותוס' כאן. 
@22יב) 
@11לכאורה אינו מבואר כלל שמשה ביקש זאת, והלא הקב"ה אמר כן, ומניין לנו שהיה רצוני לזה, ואפשר לומר שסמכה הגמרא על הפסוק דפ' האזינו (ל"ב נ"א) שבדבר משה אל בני ישראל חזר על דברים אלו, ש"מ דניחא ליה. 
@22יג) 
@11ענין הטובה מהעדר נשיאת פנים, משום שעם נשיאת פנים מנכין מזכיותיו. 
@22יד) 
@11דלשון זה מורה שהמה דבר ידוע משכבר הימים. 
@22טו) 
@11עיין מש"כ בבאור דרשה זו לעיל בפ' בהעלותך בפסוק שש מאות אלף רגלי העם וגו' (י"א כ"א) וצרף לכאן. 
@22טז) 
@11אע"פ שרבו רק עם משה ואהרן. 
@22יז) 
@11ענין כפרת מיתת צדיקים בארנו לעיל פסוק א' יעו"ש. ופירשו התוס' הא דכתיב והפשט את אהרן את בגדיו ואהרן יאסף וכו', עכ"ל, ואינו מבואר כלל מאי שייך כאן לדרוש סמיכות הן כל הענין אחד הוא שצוה הקב"ה שיפשיט את אהרן את בגדיו ושילבישם לאלעזר, וסמיכות שייך לדרוש רק בשני ענינים נפרדים וכמו בריש פרשה זו דדריש סמיכות מיתת מרים לפרשת פרה אדומה וכדומה, משא"כ כאן. 
@11ויש לומר דדריש כיון דכתיב אחר צווי ההפשטה וההלבשה ויעש משה כאשר צוה ה', הלא מבואר ענינו שהפשיט והלביש כפי שנצטוה, וא"כ למה נאמר עוד אח"כ ויפשט משה את אהרן וילבש אותם את אלעזר בנו וימת אהרן, לרמז דכמו שבגדי כהונה מכפרים כך מיתת צדיקים מכפרת. וענין וטעם כפרת בגדי כהונה עיין מש"כ בפ' תצוה בפסוק וזה הדבר אשר תעשה להם (כ"ח א'). 
@22יח) 
@11נסמך על המבואר בריש פרשה הבאה דכשמת אהרן נסתלקו ענני כבוד, ומתוך זה יצא הכנעני להלחם בישראל והיו ישראל ייראים שמא הסיר הקב"ה את חסותו והשגחתו מעליהם, ודריש כן מהעדר פשטות הבנת הלשון ויראו כל העדה כי גוע אהרן ויבכו וגו', דמאי שייך בזה ראיה, פשיטא, כיון שמת ראו וידעו, וכמו שדייקו במדרשים ס"פ ויחי הפסוק ויראו אחרי יוסף כי מת אביהם עיי"ש, וגם מאי סמיכות הבכי להראיה, ולכן דריש שהיו ייראים מפני מיתתו כמבואר, ולכן בכו ודאגו עליו כל בית ישראל, ועיין בדרשה ריש פרשה הבאה. 
@00פרק כא 
@22א) 
@11עיין מה שכתבנו בדרשה סוף פרשה הקודמת, ועיין מענין באור אגדה זו בתוס' ומהרש"א ר"ה ג' א', והתוס' הקשו על רש"י שפירש כונת שאלת הגמרא לפסוק זה והלא בפסוק זה כתיב מפורש מה שמועה שמע, והיינו כי בא ישראל דרך האתרים, ולכן פרשו דכונת הגמרא לפסוק דפ' מסעי בענין זה, יעו"ש. 
@11אבל באמת י"ל דכונת הגמרא בהשאלה מה שמועה שמע - כלומר איזה שמועה שמע שעל ידה מצא עוז ברוחו להלחם בישראל ולא יירא מהם כאשר יראו הרבה מלכים, ולכן פירש ששמע שמת אהרן ונסתלקו ענני כבוד וחשב שתמה זכות אבות, וכהאי גונא יש בגמרא זבחים קט"ז א' בפסוק וישמע יתרו מה שמועה שמע וכו', אע"פ שבכתוב כתיב מפורש מה ששמע, את כל אשר עשה ה' וכו', אך הכונה שם, על ידי איזו שמועה נתעורר להתגייר ולהסתפח אל דת ישראל, עיין לפנינו ר"פ יתרו. 
@22ב) 
@11דרשה זו יש לה שייכות עם דרשה הקודמת, דבגמרא מביא ראיה דכשמת אהרן עדיין הוי סיחן קיים דכתיב וישמע הכנעני ודרשינן [בדרשה הקודמת] מה שמועה שמע שמע שמת אהרן וכו', ופריך מי דמי התם כנען הכא סיחן ומשני דכל השמות הללו, סיחן ערד וכנען הכל באיש אחד הוא, שנים לכנויים ואחד לשם עקרי, ועיין בתוס' כאן, ויש בגמרא עוד לשון דסיחן הוא כנוי, וזה הלשון שהעתקנו הוא קרוב יותר לפשט הכתובים בכ"מ דסיחן הוא שם עקרי. 
@22ג) 
@11תייר הוא תואר לאהרן שבזכותו הלכו ענני כבוד לפני ישראל שהאירו והורו להם הדרך [עיין בבלי תענית ט' א'], ודריש בדרך לשון נופל על לשון, ועיין בדרשה הקודמת ובדרשה שבסוף פרשה הקודמת. 
@22ד) 
@11דריש מיתור לשון שבי, ובא ללמדנו דדין שבוי גמור יש לו דכיבושו כיבוש. ועיין בחידושי הרשב"א בסוגיא יבמות מ"ו א' דגם בלא מלחמה קונה, דעל מנת כן באין לגור בארצו. והר"ן בפירושו לנדרים כ"ח א' בשם התוס' הסביר עוד הטעם משום דיכול המלך לומר אם לא תעשו מצותי אגרש אתכם מן הארץ, ולכן קיי"ל דינא דמלכותא דינא, יעו"ש. וזהו באור הענין מ"ש בב"מ ע"ג ב' מוהרקייהו דהני [חותם עבדות שלהם] בטפסא דמלכא מנת ומלכא אמר מאן דלא יהיב כרגא לשתעבד למאן דיהיב כרגא, והא דתנן בנדרים שם נודרין למוכסין מוקי שם בגמרא במוכסין העומד מאליו, יעו"ש ובר"ן. 
@22ה) 
@11כל אחד תפס ענין כזה שתמוה בעיני אנשים מפני קלות ההרוחה ושלטא בהו עינא בישא. והא דתפס אפילו עבד עסקא ורווח, אע"פ שהוא דבר רגילי, צ"ל דאיירי שרווח במדה יתירה על הרגיל. וענין עשיית מצוה מכסף אלו הוא ע"פ מ"ש בכתובות ס"ו ב' משל משלו בירושלים מלח ממון חסר, ופירש"י הרוצה למלוח ממונו, כלומר לגרום שיתקיימו יחסרנו לצדקה, וחסרונו זהו קיומו. ומה שתפס מקנית ס"ת יתבאר באות הבא. 
@11ור' חנן דריש מניין רמז בקרא דעל ידי דעביד בהו מצוה יתקיימו בידו, דכתיב וידר ישראל נדר אם נתן תתן וכו' והחרמתי ומפרש והחרמתי מענין הקדש כמו (פ' קרח) כל חרם קדש קדשים הוא לה'. ומה שתפס רק אלו שתי המצות, קנין ס"ת ותפילין, י"ל משום דעיקר תכלית קנינם כפי שמפרש הוא כדי שיתקיימו חפציו וממונו וכמש"כ, לכן יותר נאות לו לעשות מהם ג"כ מצות שזכותם קיים לעד וכמ"ש בכתובות נ' א' על הפ' הון ועושר בביתו וצדקתו עומדת לעד זה הכותב ספרים ומשאילן לאחרים, ודין תפילין כדין ס"ת כמש"כ התוס' בר"ה י"ז א' ולפנינו בפ' בא. 
@22ו) 
@11פירש"י מהרהר אחר רבו - מחפה עליו דברים, עכ"ל. ונראה כונתו דלכאורה קשה מ"ש כל מהרהר אחר רבו כאלו מהרהר אחר השכינה, מאי ראיה מכאן, והא כאן מפורש כתיב וידבר העם באלהים ובמשה ויאמרו למה העליתונו, בלשון רבים, וצ"ל דהענין הוא שטענו שאינם מובטחים במעשה משה שעשה כן מפי הגבורה, וכמו שטען קרח ועדתו, ולכן הרהרו עליו, כלומר שחפו עליו דברים שמדעתו ומעצמו עשה מה שעשה, אבל לוא ידעו נאמנה כי מאת ה' עשה זאת לא היו מערערים, ולפי זה הרהרו רק אחר משה, ורק משום דמהרהר אחר רבו באלו מהרהר אחר השכינה תלה הכתוב כמו שדברו גם באלהים, ודו"ק. 
@22ז) 
@11פירושו כפויי טובה שאינן מכירין להחזיק טובה לבעלים וכמ"ש בלחם הקלקל - קל הוא המן, ומפני שהיה נבלע בכל אבריהם ואינם יוצאים לחוץ קראו קלוקל ורגנו על כך והיא היתה להם טובה גדולה שלא היו צריכין לטרוח ולצאת שלש פרסאות לפנות, כדאיתא בעירובין נ"ה ב' כשהן נפנין אין נפנין לא לצדיהן ולא לפניהם אלא לאחריהם ומחנה ישראל ג' פרסאות היה. ומה ששייך עוד לענין דרשה זו עיין מש"כ בפ' בראשית בפסוק האשה אשר נתתה עמדי ובפ' ואתחנן בפ' מי יתן והיה לבבם זה וגו' (ה' כ"ו). 
@22ח) 
@11עיין משכ"ל בפ' בהעלותך בפסוק עשה לך שתי חצוצרות וצרף לכאן. 
@22ט) 
@11ר"ל ומ"מ לא היו שוין ברפאותם, דלרפואת נשיכת כלב היתה די' בראיה בעלמא, ולרפואת נשיכת נחש היה צריך הבטה, והבטה היא יותר בהשגתה מראיה, עיין מזה לפנינו בפ' תולדות בפסוק ותכהינה עיניו מראות. 
@22י) 
@11כונת הענין דהכל בכונת הלב תליא מילתא, ובלא כונת הלב לא היתה מועלת הראיה בנחש, וע"ד שאמרו בענין קיום המצות אם כיון לבו יצא ואם לאו לא יצא, ולכן מסמיך דרשה זו על הסוגיא דכאן דאיירי בענין כונת המצות כפי שיתבאר למעיין. - 
@11והנה סמיך לדרשה זו מקודם במשנה דריש הפסוק דס"פ בשלח והיה כאשר ירים משה ידו וגבר ישראל וכאשר יניח ידו וגבר עמלק, וכי ידיו של משה עושות מלחמה או שוברות מלחמה אלא לומר לך, כל זמן שהיו מסתכלין כלפי מעלה ומשעבדים את לבם לאביהם שבשמים היו מתגברים וכו', כיוצא בדבר אתה אומר עשה לך שרף וכו', היא הדרשה שלפנינו. ויש להעיר בשנוי הלשונות, דבדרשה הקודמת אמר, לומר לך כל זמן וכו', וכאן בדרשה שלפנינו לא אמר כן רק בקצור בזמן וכו'. 
@11וי"ל הכונה משום דענין מלחמה הוא דבר שיקרה גם לדורות ובא להורות ולומר הדרך שיתנהגו בה ישראל כדי שיצליחו, ולכן אמר הלשון לומר לך לדורות שכל זמן שיעשו ישראל כן, כלומר שישעבדו את לבם לאביהם שבשמים, יצליחו, משא"כ ענין הנחש שבפרשה כאן היה ענין זמני לאותה שעה לבד ולא שייך בו הוראה וצווי לדורות, ולכן לא אמר בזה לומר לך שכל זמן וכו', אלא רק ספור הענין לשעתו שבזמן שהיו משעבדים את לבם היו מתרפאים, ודו"ק. 
@22יא) 
@11המפרשים טרחו הרבה בבאור דרשה זו, ולי נראה הכונה פשוטה, דכיון דתכלית עשיית השרף היתה כנגד הנחשים השרפים ששלח ה' בעם כמבואר לעיל פסוק ו', וא"כ אחרי דכנגד זה צוה הקב"ה שיתרפאו ג"כ ע"י ענין כזה [וע"ד הלשון ממכה עצמה מתקן רטיה], ואמר עשה לך שרף, בודאי היתה כונתו לנחש שרף, וכמ"ש עשה לך נחש שרף, ומה שאינו כתוב כן מפורש קצור לשון הוא, כאשר כן מצוי הרבה במקרא, כמו שבארנו בארוכה בפ' לך בפסוק ויהי כי התעו אותי אלהים וכו' יעו"ש. 
@11וגם י"ל הבאור, דמשה הבין בלשון שרף דבר הנראה כבוער באש ונוצץ כעין נחושת וכמו ביחזקאל (א') ונוצצים כעין נחשת קלל ולכן עשה נחש נחושת. - 
@11ומה שאמר מכאן היה ר' מאיר דורש שמות - אינו שייך להקודם, וענין אחר הוא, דמלשון נחש נחושת היה דורש בעלמא שמות שבהם לשון נופל על לשון, וכמובא בשמו ביומא פ"ג ב' שקרא רשע לאיש שהיה שמו כידור, על שם הפסוק כי דור תהפוכות המה (פ' האזינו) וכמו שבארנו לעיל ר"פ שלח. וע"ע מענין אגדה זו בב"ר פ' נח. 
@22יב) 
@11שני אנשים מצורעים שהיו שם, שם האחד את ושם השני - הב והיו מהלכין בסוף המחנה מפני שלא היו רשאין להיות בחוך המחנה כדין מצורעים, ומצינו את שהוא שם אדם בד"ה א' ח', ושחרים הוליד בשדה מואב מן שלחו אותם, חושים ואת בערא נשיו, והמפרשים פרשו שם ואת בערא כמו ומן בערא, ואין זה מדוייק דלפי"ז הול"ל מן שלחו אותם חושים ובערא נשיו, אבל לפי המבואר כאן דאת הוא שם אדם י"ל גם שם הכונה ואת בערא שהוא שם, שכך היתה נקראת, וכן מצינו שם אותה, בפ' פינחס אשר ילדה אותה ללוי ואמרו שם במ"ר דאותה שם הוא, וכן מצינו שם עותי בד"ה א' ט', וכן שם אתי (ש"ב כ"ג כ"ט), וכן מצינו שם הב במשלי ל' לעלוקה שתי בנות הב הב. 
@22יג) 
@11עשו להן מערות ונתחבאו בהן. 
@22יד) 
@11יתבאר ע"פ המבואר במ"ת, וז"ל, ומה הם הנסים של נחלי ארנון, אדם עומד על הר זה ומדבר עם חבירו בהר זה והדרך יורד לתוך הנחל ועולה, ודרכן של ישראל לעבור בתוך הנחל, נתכנסו כל האומות לשם אוכלסין שאין להם סוף, ישבו מקצתן בתוך הנחל, וההר מלמעלה עשוי מערות וכנגד המערות הר שכנגדו עשוי סלעים סלעים כמו שדים, שנאמר ואשד הנחלים, נכנסו האוכלסין לתוך המערות, ואמרו, כשירדו ישראל לתוך הנחל אלו עומדים לפניהם שבתוך הנחל ואלו למעלה מן המערות ונהרוג את כולם, כיון שהגיעו ישראל לאותו מקום לא הצריכן הקב"ה לירד למטה מן הנחל אלא רמז להרים ונכנסו שדים של הר זה לתוך מערות ומתו כולם והקיפו ההרים ראשיהם זל"ז ונעשה דרך כבושה וכו', והבאר ירדה לתוך הנחל ומתגברת שם ואבדו כל האוכלסין וכו' והוציאו גולגולות וזרועות ורגלים שאין להם חקר, וישראל חזרו לבקש את הבאר וראו אותה שהיא יוצאה מתוך הנחל ומוציאה אברים אברים וכו'. 
@22טו) 
@11ואשד מתרגמינן ושפוך, אשר נטה לשבת ער, ההר שבעבר העמק נטה ונתפשט לצד חבירו ההר אשר לצד עבר מואב, ושם ארץ מואב ער. 
@22טז) 
@11הנה פשוט הדבר, כי אין זה אלא רמז וסימן בעלמא כדרך חז"ל ליתן סימנים ורמזים לכל דבר מצויין כמו שנבאר בארוכה בדרשה הבאה, וטעם הרמז נראה ע"פ מש"כ בס' של"ה הלכות שבועות בטעם הדרשה שבש"ס את ה' אלהיך תירא לרבות תלמידי חכמים, משום דת"ח מקיים את התורה מאל"ף עד תי"ו, וזה מרומז במלת את, יעו"ש. ויש להביא סמך לדבריו ממ"ש בתנא דב"א פרק י"ח על הפסוק בדניאל ט' וכל ישראל עברו את תורתך, מה ת"ל את, מלמד שעברו ישראל על כ"ב אותיות התורה מאל"ף ועד תי"ו, ע"כ, וגם כאן בדרשה שלפנינו אולי רמזו חז"ל במלת את - ת"ח, ודרשו והב כמו אהב, כי הו' מתחלף עם א' מפני שהן מאותיות אהו"י כנודע, וכמו יאכלו - יוכלו (יחזקאל מ"ב ה'), תוסיפון - תאסיפון (שמות ה' ז'), ובשה"ש ב' בחגוי הסלע במקום בחגאי, כי היחיד משם זה הוא חגא (ישעיה י"ט, עיי"ש ברש"י) וכ"כ רד"ק במכלול שורש צון כי השם צאן מתחלף עם צון [מלשון צונה ואלפים כולם, בתהלים], ועיין רש"י פ' מטות (ל"ב כ"ד) וגדרות לצאנכם, ומש"כ לפנינו בפ' מקץ בפ' למה תתראו, שהוא כמו למה תתרוו, ע"פ מ"ש באגדות שם שלא תראו עצמכם שבעים בפני עשו וישמעאל, וגם כאן רמזו חז"ל ברמז ומחוג ענין אהבת ת"ח בסוף למודם, כמבואר. 
@22יז) 
@11ובעירובין נ"ד א' הלשון אם משים אדם עצמו כמדבר זה שהכל דשין בו תלמודו מתקיים בידו ואם לאו אין מתקיים בידו, וכונה אחת היא בלשונות שונות בענין אחד. 
@22יח) 
@11הנה אין ספק אשר כלל דרשה זו וכיוצא בה כמו הדרשה הקודמת, והדרשות שבסמוך פסוק כ"ט ל', נאמרו ע"ד רמז ואסמכתא ומשל ע"ד המוסר או לתכלית שלא ישכח זכרון המאמרים, יען כי מעיקר הדין אסור לכתוב דברים שבע"פ ורק צריך לשננם בע"פ [ובזה"ז הותר מפני קוצר הדעות] והיו מחפשים אמצעים להקל על הלומדים ועל כח זכרונם, ועשו סימנים לכל דבר, וכמ"ש בעירובין נ"ד ב' עשה ציונים לתורה, וזה הוא מפני כי ע"י הציון והסימן נקל הדבר לזכור, כנודע, ושם כ"א ב' ויותר שהיה קהלת חכם עוד למד דעת את העם אגמריה בסימנים, ופירש"י קבע לה מסורות וסימנים בין בתיבות המקרא בין בגירסא של משנה, ועיין שבת ק"ד א' סימנים עשה בתורה, ובירושלמי שבת פי"ט ה"א כל תורה שאין לה בית אב אינה תורה, והפי' הוא כל תורה שאין לה ענין ודוגמא ממקום אחר אינה תורה, כלומר אינה מתקיימת מפני שסופה להשתכח, לפי שאין לה במה להאחז ולהסמך. 
@11וע"ד זה פרשנו הפסוק דס"פ וישב ולא זכר שר המשקים את יוסף וישכחהו, דלכאורה הוא כפל לשון, ויתפרש ולא זכר - שלא עשה אות וסימן לזכרהו, ולכן וישכחהו, וע"ע לפנינו ס"פ תצא. 
@11וכן כתב הרשב"א הביאו הכותב בע"י פ"ה דב"ב וז"ל, כונת חז"ל בדרשות כאלו להסמיכם אל הכתובים בלשונות שלא ישכח זכרונם, ולא שהיתה כונתם כלל לפרש הפסוק כן, עכ"ל. וכ"כ השל"ה דף ת"ג ב' וז"ל, לפעמים אומר אל תקרא כך אלא כך, משום שאותו הדבר בעצמו הוא מקובל איש מפי איש וכדי שלא ישכח מפי זרעם שמו כמו סימן להם והציבו ציונים לדבר כדמות אסמכתא, עכ"ל. ובשלטי הגבורים פ"א דע"ז כתב שדרך חז"ל לדרוש המקרא בכל ענין שהיו יכולים לעשות, עכ"ל ור"ל לרמזים וסימנים בעלמא, כמבואר. ובתשובת הרא"ש כלל י"ג כתב שכן דרך בעלי אגדה על סמך כל דהוא בונים דבריהם, עכ"ל, והוא ג"כ ע"ד שכתבנו. 
@11ובזה יתבאר הענין שרגילים חז"ל בכ"מ לומר וסימנך, ומציינים איזה פסוק או מלה אחת מענין מן הצד שאינו שייך כלל וכלל להענין דאיירי ביה, ולדוגמא ראה בשבת צ' ב', כתובות ע"ב ב', ב"מ פ"ו א', קי"ז א', ע"ז ח' א', ט' א' וב', כ"ט א', ל"ט א', חולין מ"ז ב', נדה מ"ה ב', והיינו אך ורק ליתן סימן לזכירת הענין. 
@11ויותר מזה תראה דבר פלא, כי כל כך ראו חז"ל לנחוץ ומוכרח ליתן סימנים לזכירת הדינים ומאמרים עד שהיו רגילים לשנות המשניות בזמירות שונות, לפי שהיו שונין אותה על פה וע"י כך היו נזכרים יותר, כמש"כ התוס' במגילה ל"ב א' וע' בס' תפ"י למשניות ערכין פ"ד מ"א. 
@11ומכל זה יתבאר ענין הדרשה שלפנינו, שרצו חז"ל להסמיך דרשותיהם במעלות התורה ומדת הענוה ושכרה וגנות הגאוה ועונשה, מצאו פסוק זה המכיל בקרבו כל הענינים שרצו לומר בזה. 
@11אמנם חקרתי ומצאתי, כי אע"פ כן אין מדרך חז"ל להסמיך דרשות כאלו על לשון איזה פסוק שהוא אם לא שיש להם איזה דקדוק והערה בלשון הפסוק ההוא שאינו מיושב לפי פשוטו כמו שהערנו כמה וכמה פעמים בחבורנו זה, וכאשר ימצא המעיין הנבון בכל המקומות שבאו דרשות כאלה וידקדק בעמקי תכונת הלשון או הסדר, וכדומה. 
@11וכאן י"ל שקשה לחז"ל מה שמשונות לשונות הנסיעות לתחנות אלה, שלא נאמר בהם מפורש שנסעו מזו לזו, כמו שכתוב מפורש בהקודמות בפסוק י' - יג, ויסעו ויחנו, או משם נסעו ויחנו, וידוייק לפי"ז הלשון שאמרו מאי דכתיב וממדבר מתנה וכו', שאינו מבואר לכאורה מאי קשה להו, ולפי מש"כ קשה להו למה לא כתיב שנסעו ונחו, וגם זאת לפלא הוא, כי בפ' מסעי בסדר המסעות נפקדו שמות התחנות האלה ותחתיהם באו שמות אחרות, עיי"ש בפרשה ל"ג מפסוק מ"ד עד פסוק מ"ט בכלל, ולכן סמכו חז"ל לסמוך על לשונות אלו לרמז וסימן לדרכי המוסר והמדות בעניני תורה כמש"כ, והענין מבואר. 
@22יט) 
@11כבר נתבאר ענין זה בדרשה הקודמת, יעו"ש וצרף לכאן. 
@22כ) 
@11כברה הוא סלע עגול העשוי ככברה, ועיין בבבלי שבת ל"ה א', ושם הלשון העולה להר הכרמל, ועיין בב"ר פ' ויצא בפסוק והנה באר בשדה. ובירושלמי מסיים ששיערו חכמים למקום הבאר הזה והוא מכוון כנגד שער האמצעי של ביהכ"נ ישנה שבעיר סרוגנין בא"י, והיא עיר סמוכה לטבריה. והחוקרים חקרו בקריאה מכוונה בשם זה סרוגנין או סרונגין [עיין ערוך השלם ערך סרנג] ובכה"ק נמצא שם מלך אשור - סרגון, ואולי יש יחס לשני השמות האלה וצ"ל סרגונין. 
@22כא) 
@11ר"ל יש פסוקים כאלה בתורה שנראה לקוראיהן שלא היו ראויין לכתוב בתורה שאין צורך להם, ואף גם ראויין להשרף מפני שגנאי הוא לחברן עם הקדושה, אבל באמת טעמים ועקרים גדולים תלויים בהם. 
@22כב) 
@11כלומר ע"י סיחן טהרה ארצם לישראל, כי במואב כתיב והוא נלחם במלך מואב, ובעמון מפורש בנחלת בני גד בספר יהושע י"ג ויהי להם הגבול יעזר וכל ארץ הגלעד וחצי ארץ בני עמון וקחשיב ואזיל, וכתיב בסופו יתר ממלכת סיחן, אלמא סיחן כבשה לארץ בני עמון, ועוד מצינו במלך בני עמון שאמר למלאכי יפתח כי לקח ישראל את ארצו מארנון ועד היבק אלמא ארץ בני עמון היא, והם מסיחן כבשוה דכתיב ביה וירשו את ארצו מארנון ועד היבק, אבל מהנשאר בידם לא לקחו כלום, כל זה הוא לשון רש"י, וכל האריכות הזאת נראה שבא לפרש מ"ש עמון ומואב טהרו בסיחן, דמשמע שע"י סיחן בא להם לישראל ארץ עמון ומואב, ובאמת כאן בענין מצינו רק שסיחן לקח ממואב, אבל שלקח מעמון לא מצינו בענין כאן, וא"כ כיון שסיחן לא לקח מעמון ממילא לא באה לישראל ארץ עמון, ואדרבה מצינו בפ' דברים כשחזר משה על ענין פרשה זו סיים בדבריו שם (ג' ל"ז) רק אל ארץ בני עמון לא קרבת, ולכן האריך רש"י לבאר דבאמת גם ארץ עמון בא להם לישראל ע"י שכבשה סיחן מקודם, ומסיחן באה לישראל, וכמו שהביא ראיות מפסוקים שונים. ומה שאמר משה רק אל ארץ בני עמון לא קרבת, כונתו על מה שנשאר בידם, היינו מה שלא לקח סיחן מהם, וזהו שכתב רש"י בסיום דבריו, אבל מה שנשאר בידם לא לקחו כלום, וזה באור רצוי ומקובל בדברי רש"י, ותמיהני בכלל על שלא מצאתי לא' מן המפרשים שיבאר דבריו. - 
@11והנה כי כן קשה לי טובא על מש"כ בס' כפתור ופרח סי' מ"ז דמה שאמרו עמון ומואב טהרו בסיחן, לאו דוקא שניהם אלא קאי רק על מואב ולא על עמון, יען כי בעמון כתיב (דברים) רק אל ארץ בני עמון לא קרבת, ואם היה סיחן לוקחה היה מותר להם לקרב להם ולכבשם כמו חשבון, ומ"ש עמון ומואב הוא משום דאחים היו לכן לא הקפיד לקראם שניהם אף דקאי רק על אחד כמו שלא חש לומר על ארץ סיחן ארץ עוג כי אחים היו ג"כ, עכ"ד, ותימא גדולה לומר, כי לשון שבא כמה פעמים בגמרא יבא לא מדוקדק ומכוון, וגם לא העיר מדברי רש"י ע"פ באורנו למעלה שלפי"ז הלשון עמון ומואב מכוון ומדוקדק מאוד. 
@11ודע דמ"ש במס' ידים פ"ד מ"ג [והובא באיזו מקומות בגמרא] דגזרו על ארץ עמון ומואב לחייבן בתרומות ומעשרות כא"י, לא איירי בארץ עמון ומואב שכבשו עולי מצרים ונטהר ע"י סיחן כמבואר הכא, דההיא א"י גמורה היא, ונקרא עבר הירדן, רק הכא איירי במה שלא כבשו עולי מצרים מעמון וכמש"כ למעלה, ורק מדסמוכין לא"י גזרו עליהן חיוב תרומות ומעשרות כא"י, ולענין חיוב שביעית באלה הארצות עיין בירושלמי שביעית פ"ו ה"א וברמב"ם וכ"מ פ"ד הכ"ח משמיטין. 
@22כג) 
@11ומכאן קיי"ל בכ"מ דידו - פירושו רשותו, כמו לענין גט בפ' תצא דכתיב ונתן בידה, פירושו - רשותה, ר"ל לאו דוקא בידה ממש אלא אפילו ברשותה, ביתה וחצרה, וכן לענין גניבה דכתיב (פ' משפטים) אם המצא תמצא בידו הגניבה, פירושו אפילו ברשותו, ונ"מ דחייב הגנב באחריות אף בלא משיכה והגבהה, וכגון אם נכנסה הבהמה לרשותו ונעל בפניה לגונבה, ועיין מש"כ בפ' משפטים ובפ' תצא שם, ועיין בשו"ת מהרימ"ט סי' נ"ו באפטרופוס שצוה שמעות של יתומים סך פלוני נמצא ביד בנו, אע"פ שלא נמצא במזומן כל כך בידו אלא קנה סחורה וכהאי גונא, בעי לשלם, משום דידו פירושו רשותו. 
@22כד) 
@11קודם שיעבור המעיין הישר על המשך אגדה זו והבאה אחריה (פ' ל') ראוי מאוד וגם מוכרח שישים עינו ולבו למה שכתבנו לעיל בפסוק י"ח בדרשה וממתנה נחליאל [אות כ"א] ולצרפם לכאן, ואז יתפשטו העקמומיות שבלב לתכונת הדרשות האלה ויתן צדק וכבוד לדרכי חז"ל והליכותיהם בקודש בענין דרשות ורמזים כאלה, עיי"ש היטב. והנה רש"י פירש דדקדקו חז"ל ליתור כל פרשה זו דלאיזו צורך נאמרה, אם להשמיענו דעמון ומואב טהרו בסיחן, הרי כבר כתיב בפסוק הקודם והוא נלחם במלך מואב כמש"כ שם, וא"צ יותר, הלכך לדרשה כתבה משה רבינו, עכ"ל, ואע"פ שכל דרשה זו אינה אלא אסמכתית ורמז בעלמא בכ"ז הוכרח רש"י לפרש מה שדייקו חז"ל בלשון הפסוק, ע"פ מש"כ לעיל אות כ"א דבכל דרשות ורמזים כיוצא באלו אין מדרך חז"ל להסמיכם בלשון הפסוק אם לא כשיש להם איזה דקדוק והערה בלשון הפסוק ההוא או בסדורו, יעו"ש. 
@22כה) 
@11ר"ל הפסד מצוה שמתבטל מריוח בשביל שעוסק במצוה או נותן צדקה ומחסר ממונו כנגד שכרה המרובה לעתיד, ושכר עבירה שהוא משתכר בעבירה עכשיו כנגד הפסדה שמפסיד יותר לעתיד. 
@22כו) 
@11ר"ל אם משים אדם כעיר זה שמתפתה ביצרו וכו' כך תתפתה בדברי המינים ולא תמשול ביצרך. 
@22כז) 
@11אילנות, וכדכתיב (זכריה א') והוא עומד בין ההדסים, ודרשו אין הדסים אלא צדיקים וכו' וכן הוא אומר צדיק כתמר יפרח וגו'. 
@22כח) 
@11ועיין בחידושי גאונים בע"י החדשים בבאור המשך כל הדרשות ומשמעותם בקרא בדברי טעם. 
@22כט) 
@11גם להדרשה הזאת כמו להקודמת דרושה ומוכרחה ההקדמה ובאור דברים בכלל אגדות חז"ל שבארנו לעיל בפסוק י"ח אות כ"א, יעו"ש וצרף לכאן. והפירוש אין רם כלומר אין שוכן מרומים. 
@22ל) 
@11כלומר, אש שמנופח מעצמו, כדכתיב (איוב כ') תאכלהו אש לא נופח. 
@22לא) 
@11ר"ל עד דעביד קוב"ה מאי דבעי למיעבד בעוה"ב, ודריש מידבא בדרך נוטריקו"ן מאי דבעי [בחילוף א בע' שהם ממוצא אחד] וע"ד שבארנו לעיל פ' י"ח אות כ"א. 
@22לב) 
@11הא דלא יירא מסיחון מבואר ממה שלא מצינו שהגיד לו הקדוש ברוך הוא שלא יירא אותו. ובדבר דרשת ר' יוחנן עיין מה שכתבתי במקומו בפ' לך. 
@00פרק כב 
@22א) 
@11עיין מש"כ בריש פ' שלח מדרך חז"ל לדרוש שמות וצרף לכאן. ופי' רש"י בלא עם, שאין לו חלק עם עם, עכ"ל. ולא נתבאר לי ענינו, ולו"ד הו"א דצ"ל בלע עם, בעיי"ן, והכונה שרצה לבלע את עם ישראל, ומלשון הכתוב בלע ה' לא חמל, כאויב בלע ישראל (איכה ב') חיל בלע (איוב כ'). וכסמך ראיה להג"ה זו יש בתרגום יונתן שכתב כאן בזה"ל, הוא בלעם דבעי למבלע ית עמא בית ישראל, וכידוע כל דבריו בנויים על דרשות חז"ל, ומעין כונה זו הוי הפירוש שבלה עם, מלשון בלי ורקבון, וה' וע' מתחלפין, שהם ממוצא אחד. 
@11והנה אע"פ דלפי"ז חסר עוד אות ע', אך מצינו בשמות בחבור שתי אותיות שוות תחסר אות אחת, וכמו השם שרה - במקום שררה [רש"י פ' נח, י"א כ"ט], שנאב - במקום שנא אב [רש"י פ' לך, י"ד ב'], ירובעל - במקום יריב בבעל, ירבעם - במקום ירב בעם, ירובשת - במקום ירוב בבשת [ע' רש"י ש"ב י"א כ"א], ומזה טעם הדרשה בחגיגה י"ב א' בשם שמים - שם מים, ועוד כהנה וגם כאן חסר ע' אחד. [ושוב ראיתי כי הגירסא בלע עם בעי"ן כ"ה בערוך ערך בלעם בפי' הראשון]. 
@22ב) 
@11רומז להמבואר לקמן בפסוק ל"א שבא על אתונו, ובהמה נקרא בעיר כמש"כ בפ' משפטים ושלח את בעירה, וכבר זכרנו באות הקודם מדרך חז"ל לדרוש שמות. - 
@11ומה שאמרו בגמרא כאן, תני, הוא בעור הוא כושן רשעתים [מלך ארם בימי שפוט השופטים (שופטים ג')] הוא לבן הארמי - הוא דבר פלא, כי לפי"ז יתחייב שחי בלעם ערך ת"ק שנה, ולבד שזה הפלגה מופלגת, אך הלא נתבאר באגדה דחלק שחי רק ל"ג שנה, וצ"ל דהכונה שהיה ממשפחות אלה. 
@22ג) 
@11כלומר פחות היה במדרגת הנבואה מבלעם כערך הקטנות של בן לאב. ולכאורה אינו מבואר, היכן מצינו שאביו של בלעם היה נביא. ונראה לפרש דס"ל להדורש הזה כמ"ד בסוגיא כאן דבעור הוא לבן הארמי, וכפי הנודע היה לו ללבן חזון בנבואה כמבואר במקומו בפ' ויצא שהתראה ה' אליו ודבר אתו, אך צ"ע בזה במש"כ בדרשה הקודמת דחשבון זה הדורות תמוה יעו"ש, אכן אין משיבין על הדרוש. וע"ע בב"ב ט"ו ב' חשיב את אביו של בלעם בין נביאי אוה"ע, ועיי"ש בתוס'. 
@22ד) 
@11ר"ל שהיו כועסין זה על זה, וכל הכועס פניו צהובין, ומשל הוא על תמידות כעסם, ועיין מש"כ בביאור לשון צהב לעיל בפ' נשא בפ' יאר ה' פניו אליך. 
@22ה) 
@11כלומר מחלבו של מזל רע. ומשל הוא שבשביל לרדפם לישראל עשו שלום ביניהם. ועיין מש"כ השייך לאגדה זו לקמן בפ' מטות בפ' נקום וגו'. 
@22ו) 
@11נראה דסמיך אסיפא דקרא כאשר ידבר ה' אלי, ור"ל מתחלה סברו שיעשה מעשיו ע"י כשפים מבלי שישאל רשות הקב"ה, אבל מכיון ששמעו מפיו כי מחכה הוא למוצא דבר ה' נואשו מתקותם באמרם כלום יש אב ששונא את בנו וישראל הם בערך בנים להקב"ה וא"כ בודאי לא ירשה לו לקללם, ולכן הניחו אותו והלכו להם. 
@22ז) 
@11החוצפא בזה הוא שהחציף פנים לשאול רשות מהקב"ה לילך לקלל את ישראל. 
@22ח) 
@11הוא ע"ד מ"ש הכל בידי שמים חוץ מיראת שמים, וכאן ראה הקב"ה שלבו הרע נוטה לילך הרשהו על זה. - 
@11ועיין בפירש"י בפ' י"ח שפי' על מ"ש בלעם אם יתן לי בלק מלא ביתו כסף וזהב לא אוכל לעבור את פי ה', כתב, וז"ל, למדנו שנפשו רחבה ומחמד ממון אחרים, עכ"ל. ויש להעיר על זה הלא מצינו במשנה ט' פ"ו דאבות, א"ר יוסי בן קסמא, אם אתה נותן לי כל כסף וזהב שבעולם לא אצא למקום שאינו מקום תורה וכו', וא"כ מאי חזית לדרוש לרעה מלשון כזה בגנות בלעם. 
@11אבל האמת הוא דלא דמי להתם, דשם היה המעשה שאיש אחד הציע לפני ר' יוסי שילך לגור לעירו ויתן לו עבור זה אלף אלפים דנרי זהב, ועל זה השיבו ר' יוסי התשובה הנזכרת, וא"כ הוכרח ר' יוסי להשיבו מעין ההצעה, שלא רק שלא יקח אלף אלפים דנרי זהב אלא אפילו כל כסף וזהב שבעולם, משא"כ הכא לא הציע בלק לבלעם שיעשרנו בכסף עבור מעשיו רק הבטיחו שיכבדנו כמו שאמר (פ' י"ז) כי כבד אכבדך וא"כ הו"ל לבלעם להשיבו ג"כ מעין הצעתו שלא יוכל להתכבד בשום כבוד ולעבור את פי ה', ולמה השיב מעניני כסף, אלא ודאי משום דחומד ממון הוא, וכמו שנודע בטבע שתאות האדם רגילה על לשונו תמיד להזכירה. 
@22ט) 
@11כלומר הוא בעצמו, וזה הוא משום דכל כך גברה שנאתו לישראל עד שבחשק עשה פעולה זו בעצמו מה שדרך לעשות ע"י עבדים, ולהיפך מצינו שגם אהבה יתירה מבטלת שורת הגדולה כמו שמצינו באברהם אבינו כשהלך לעקידת יצחק כתיב ביה ג"כ לשון כזה וישכם אברהם בבקר ויחבוש את חמורו, והיינו מגודל חשקו וזריזותו למלא מצות ה' עשה זה מעצמו. 
@22י) 
@11ר"ל שלא היה יכול לנצחה בדברים, כדמפרש. 
@22יא) 
@11טעם השאלה והתשובה י"ל דאחרי שראו אותו הולך לדרכו ברצון ובזריזות שאלוהו מיודעיו ומכיריו א"כ שכל כך מאיץ הוא לנסיעתו למה אינו רוכב על סוס, כי הסוס ממהר בלכתו מאתון, והשיב ברטיבא שדאי ליה, כלומר שהניחו באחו, וכיחש להו, יען כי באמת היה רוכב על האתון לכונה אחרת כדמפרש. 
@22יב) 
@11ר"ל לטעינת משאות. 
@22יג) 
@11נראה תכונת דרשה זו בכלל והדומה אליה בפרשיות הבאות ע"ד מ"ש חז"ל בב"ב ק"ט ב' תולין את הקלקלה במקולקל, כלומר דמי שידוע למקולקל במעשיו או במדותיו תולין בו מעשים מכוערים, עיי"ש, וכהאי גונא כתב הרא"ש בפי' לנדרים ס"ד א' במ"ש כל מקום שנאמר נצים נצבים אינו אלא דתן ואבירם - דהוא מטעם זה, שהיו ידועים לבעלי מחלוקת ומדות מגונות כפי שבארנו בפ' שמות, וגם הכא כן, מדידוע שהיה בלעם בעל נפש משחתה ומדות מגונות תלו בו הקלקלות הראויות לבעל מדות כזה, וכסימן לדבר סמכו זה על לשון הפסוקים. 
@11וכן אמרו במ"ר ובתנחומא על הלשון שאמר בלעם אשר התעללת בי, אע"פ שמדבר בלה"ק לשונו סרוח, וכן יש לפרש כונת הגמרא בנזיר כ"ג א' בפסוק וישא לוט את עיניו, א"ר יוחנן, כל הפסוק על שם עבירה [זנות] נאמר, יעו"ש ולפנינו בפ' לך, ובאור הדבר דכיון דמצינו שהיה לוט שטוף בזימה, אשר על כן נכשל בבנותיו, וכמ"ש בגמרא ובמדרשים במקומו, לכן תלו בו את הקלקלות ממין זה הראויות לבעל מדות כאלה, וכן יש לפרש כונת הגמרא בב"ב ט"ו ב' שדרשו את הפסוק דפ' תולדות ויבא עשו מן השדה והוא עיף שחמש עבירות עבר באותו היום וכו', והוא ג"כ ע"ד תולין את הקלקלה במקולקל, וכהנה הרבה מאמרים בתלמוד ומדרשים. 
@22יד) 
@11ר"ל שראתה את המלאך נצב בדרך ויראה ממנו ונטתה הצדה, ועיין בפירש"י בפסוק זה, וענין נוטריקון ותכליתו ותכונתו בארנו בפ' לך בפסוק כי אב המון גוים, יעו"ש. 
@00פרק כג 
@22א) 
@11מלשון בוקא דאטמא דשף מדוכתיה [חולין נ"ד ב'], ואולי דריש כן משום דכתיב ותלחץ רגל בלעם אל הקיר, ומן אז נעשה חיגר, וסמך זה כאן על הלשון שפי. 
@22ב) 
@11יתבאר ע"פ מ"ש במדרשים ר"א אומר, מלאך ישב לו בגרונו, רצה לברך מניחו, רצה לקלל - בולמו ואינו מניחו, ואין דברו האמור כאן אלא מלאך שנאמר ישלח דברו וירפאם, ר"י אומר, מסמר של ברזל נתן בגרונו, רצה לברך מניחו, רצה לקלל בולמו ואינו מניחו, ודברו האמור כאן אינו אלא מסמר של ברזל, שנאמר וכל דבר אשר יבא באש (פ' מטות) והוא ברזל, וזהו ענין פלוגתתם כאן שבאה בקצור, וע"ע מש"כ בפרשה הבאה פ' ו' אות י"ג. 
@22ג) 
@11נסמך על מ"ש (תהלים ז') ואל זועם בכל יום, ואמרו כמה זעמו רגע שנאמר (שם) כי רגע באפו, ובפרשה הבאה פ' ט"ו כתוב על בלעם שהיה יודע דעת עליון, ודרשו שם על זה שהיה יודע לכוין הרגע שהקב"ה כועס בה, וחשב באותה רגע לקלל את ישראל, ומה עשה הקב"ה, כבש כעסו ולא זעם כלל כל אותן הימים שהיה בלעם עסוק במשלחתו של בלק. 
@11ונראה לי כי ימי רצון אלה שלא כעס בהם התחילו משעה שבא בלעם למקום הנועד, אבל לא משעה שיצא מביתו לדרכו, וראיה שהרי בהיותו בדרך כתיב ויחר אף ה' כי הולך הוא (פ' כ"ב). 
@22ד) 
@11כלומר נביאים שיצאו מכם והיינו בלעם העיד עלינו שאין אנו נכללים בין הגוים כלל, כדמפרש. 
@22ה) 
@11עיין בחא"ג שהעיר על הלשון מיד, דהא כמה נבואות עברו בין המאמר מי מנה ובין המאמר נאים הגבר שתום העין, ועיין מש"כ בזה. ולדעתי אין בזה אף ריח תמיה, דאפשר שאמר זה בשם התואר על עצמו ממקרה ישן, וכמו שאר התוארים שומע אמרי אל וכו', נופל וגלוי עינים וכו', שזה אצלו ענינים ישנים משכבר הימים, כך התואר שתום העין, וזה פשוט. 
@22ו) 
@11אינו מבואר לכאורה מניין לו שכיון בלעם במאמרו זה על אברהם יצחק ויעקב, וגם מניין לו בכלל דכיון בלשון זה על איש או אנשים ידועים, ודילמא מתברך בעצמו רק שימות מות אנשים ישרים בכלל. 
@11ונראה דזה ע"כ אי אפשר לומר דקאי על כלל אנשים ישרים, דלפי"ז מאי שייך כאן ענין זה, והלא עסיק כאן רק במעלותיהם ושבחם של ישראל, וא"כ ע"כ קאי לשון זה על אנשים ידועים, ומדסמך לשון זה על הכתוב מקודם כי מראש צורים אראנו וכו' דקאי על אברהם כמבואר במדרשים ובפירש"י, וכן נסמך זה על מי מנה עפר יעקב ומספר את רובע ישראל, ומבואר במ"ר ר"פ תולדות דכל האבות נקראו בשם ישראל [שורש שם ישר], וא"כ כוון בלשון מות ישרים עליהם. ועיין בהקדמת באור ס' העמק דבר על התורה למרן דודי הנצי"ב מוואלאזין ז"ל טעם הדבר שנקראו האבות בשם ישרים. 
@22ז) 
@11ר"ל ואם לאו דלא ימות אלא יהרג - הנני הולך לעמי, כלומר לגיהנם, והדורש הזה מביא דרשה זו לסמך ראיה דגם אומות העולם יש להם חלק לעוה"ב, והיינו חסידי אוה"ע, דאל"ה מה נתן סימן בדבר שאינו. 
@22ח) 
@11ר"ל פותח בפסוק (כ"ב) אל מוציאם ממצרים לא הביט און ביעקב וכו' עד מה פעל אל. 
@22ט) 
@11בפסוק לא איש אל ויכזב עד ולא יקימנה, וטעם הענין משום דכל הני דאין ממצעין ומתמצעין הוא משום כישוף, ופסוקים אלו מורים שאין נחוש בישראל. - 
@11ועיין בהוריות י"ג ב' דחשיב שם בין הדברים המשכחים את הלמוד גם הא דהעובר בין שתי נשים או אשה העוברת בין שני אנשים, ולכי מש"כ י"ל בטעם הדבר ע"פ מש"כ חכמי האמת דהעוסק בכשפים ונחושים לבו מתטמטם לת"ת, ומכיון שהעברה כזו גורמת לכשפים כמש"כ, לכן ממילא גורמת גם לשכחת הלמוד. 
@22י) 
@11כמה דרשות במדרשים ואגדות על פסוק זה, והדורש הזה כנראה מפרש שאחרי שהטריח בלק את בלעם כמה פעמים לבצע מחשבחו הבטיחו בלעם שלחנם כל עמלו, יען כי לו גם אם יוציא זעמו לקלל את ישראל גם אז לא יועיל, כי כבר ראו לדעת כי בכח אדם צדיק לפעול מהקב"ה להפך מחשבתו על ישראל מרעה לטובה כאשר עשה משה וכמש"כ ותגזר אומר ויקם לך, הקב"ה גוזר וצדיק מבטלה, וכהראיות שמביא בזה. 
@22יא) 
@11ר"ל לשון עבר, וזה הובא בגמרא לענין הפלוגתא איך מברכין על הפת דר' נחמיה ס"ל דמברכין מוציא לחם ורבנן ס"ל המוציא, ואמרו בגמרא, במוציא כו"ע לא פליגי דעבר משמע, כי פליגי בהמוציא. והענין הוא, כי מצוה מן המובחר לברך ברכה המורה לשון עבר, יען שבעת הברכה כבר הוציא הלחם שאוכל עתה, ומביא ראיה דלשון מוציא מורה על העבר, שכן מבואר מלשון אל מוציאם ממצרים, שהרי בשעה שאמר בלעם כבר יצאו ממצרים, ופליגי רק בלשון המוציא, אם משמע לשון להבא או עבר, וס"ל לחכמים דמורה לשון עבר כדכתיב (פ' עקב) המוציא לך מים מצור החלמיש, ור' נחמיה ס"ל דהמוציא מורה לשון להבא כדכתיב (פ' וארא) המוציא אתכם מתחת סבלות מצרים ולשון זה נאמר קודם היציאה ממצרים. 
@11והנה להלכה קיי"ל כרבנן דצריך לברך בלשון המוציא, ולכאורה אינו מבוחר דכיון דלדברי רבא בלשון מוציא מודים שניהם דמורה לשון עבר, א"כ למה לא יברכו בלשון מוציא דהוראתו נעלה מכל ספק. 
@11אך בירושלמי מבואר טעם בזה שאין מברכין מוציא כדי שלא לערבב הממי"ן מן העולם ומן מוציא [וכמ"ש לענין ק"ש להדק היטב הלמ"ד מן בכל לבבך], ואע"פ דבתיבת לחם מן הארץ ג"כ מערבין הממי"ן מן לחם ומן מן, אך התם א"א לתקן באופן אחר כמו שהוא לשון הפסוק להוציא לחם מן הארץ, משא"כ הכא אפשר לומר לשון המוציא. 
@11וע"פ זה י"ל פשוט הטעם מה שבברכת הגפן ומזונות וש"ד מברכים בלשון ברא ולא הבורא, יען כיון דאין שם החשש מערבוב האותיות צ"ל לשון מעולה, דהיינו לשון עבר, כמש"כ. וע"ע מש"כ בפ' עקב בפסוק המוציא לך מים מצור החלמיש. 
@22יב) 
@11ר"ל כל שעוסק בנחושים ורואה בכל דבר ענין ניחוש, הניחוש רודף אחריו, כי מטבע האדם כך הוא, שכל מה שמשקיע דעתו ברעיון אחד ומאמין בו אותו הרעיון רודף אחריו, ומטרידו בכל הלכותיו ומעשיו והגיוניו. ונראה דזהו הפירוש מ"ש בפסחים ק"י ב' מאן דקפיד קפדינן בהדיה, יעו"ש. ובירושלמי שבת פ"ו ה"ט הלשון כל המנחש סופו לבא עליו, והכונה אחת היא כמש"כ ודריש לא כמו דכתיב לו בוא"ו, והוא ע"ד רמז וסימן וכמש"כ. 
@22יג) 
@11פירש המפרש משום מדה כנגד מדה, דבמדה שאדם מודד מודדין לו ולא נפיק מקרא, עכ"ל. ולדעתי אפשר לומר דגם לפי תירוץ זה יליף מהפסוק, דמקודם סבר בלעם שיעקב הולך לקראת נחשים וקסמים, ומכיון ששמע בנבואה כי לא נחש ביעקב, ר"ל כי יעקב אבינו אינו עוסק בנחשים, וא"כ לא ירעו ולא ישחיתו לו ענינים כאלה, וכמ"ש מאן דלא קפיד לא קפדינן בהדיה, אבל אם היה ההיפך שהיה עוסק בנחשים היה מזיק לו ענין נחוש וקסם, וממילא מבואר דכל המנחש לו נחש, ודו"ק. 
@22יד) 
@11הכונה פשוטה דכל מי שאינו עוסק בנחושים וכשפים, אות הוא, כי לבו בטוח ונאמן אך ורק בה' לבדו, ולכן משלם לו הקב"ה מדה כנגד מדה שמכניס אותו כביכול למחיצתו כאיש המכניס אורח אהוב לפנים חדרי ביתו, וסומך זה על הלשון כעת, ר"ל עתה כי לא נחש ביעקב, יאמר ליעקב ולישראל מה פעל אל, דאחרי שהם במחיצתו יודעים מפעולותיו, כמתי סודו. 
@11ובירושלמי שבת פ"ו ה"ט מובאה אגדה זו בשנוי לשון קצת, ומסיים שם, א"ר ירמיה בן אלעזר, עתידה בת קול להיות מפוצצת באהלי צדיקים ואומרת כל מי שפעל עם אל יבא ויטול שכרו, ר' ברכיה אומר, עתיד הקב"ה לעשות מחיצתן של צדיקים לפנים ממחיצתן של מלאכי השרת ומלאכי השרת שואלין אותם מה פעל הקב"ה ומה הורה לכם, ע"כ. ופירשו המפרשים, כל מי שפעל עם אל שעסק בתורה ובמצות, עכ"ל. ואינו מבואר מאי שייכות לפי"ז אגדה זו לענין דאיירי מקודם בענין נחוש ובסמיכות על הפסוק מה פעל אל. 
@11ולכן נ"ל דאגדה זו נמשכת להקודמת דכל מי שאינו עוסק בנחושים הקב"ה מכניס אותו במחיצה שאפילו מלאכי השרת אין יכולין ליכנס לתוכה, וכפי המבואר לפנינו, וא"כ יודעים הם יותר ממלאכים מפעולותיו של הקב"ה וממילא מזדקקים המלאכים לשאול מהם פעולותיו של הקב"ה, וכונת הלשון כל מי שפעל עם אל, כלומר שלא עסק בנחושים וכשפים ובטח והאמין בה' לבדו וכמש"כ למעלה. 
@22טו) 
@11באחד ממכתבי הרמב"ם הביא אגדה זו ופירשה, שלפי חשבון הדורות היה בלעם עומד אז בשנת ב' אלפים תפ"ו לבריאת העולם, ואמר, כעת, כלומר בעוד משך זמן כעת [כמו כעת חיה] תשוב הנבואה לישראל והוא בשנת ד' אלפים תתקע"ב אם יהיו ישראל זכאים, ובעונינו שרבו עברו מה שעברו, זולת כי מאורות חכמת התורה באמת נפתחו אז כמעינות תהום רבה ע"י חכמי צרפת וספרד, כנודע. 
@22טז) 
@11הבאור הוא, כי כידוע, כל אוכל הראוי למאכל אדם אינו מקבל טומאה עד שיבלל באחד משבעה משקין, וזה הוא הנקרא בעלמא הכשר לטומאה, ומבואר ענין זה לפנינו בס"פ שמיני בפ' וכי יותן מים על זרע, ואחד משבעה משקין אלה הוא דם, ואמר בזה, דרק דם כזה דכתיב גביה השקאה כמו הכא דכתיב ודם חללים ישתה, רק דם זה מכשיר לקבל טומאה, והיינו דם חללים, כלומר דם היוצא מן החללים שהוא לאחר יציאת הנפש, אבל דם קלוח ששותת בעוד שהבע"ח הוא חי אינו מכשיר, יען כי בדם כזה לא מצינו לשון השקאה ולכן אינו יכול להיות נכלל במספר המשקין המכשירין. וזו היא כונת הדרשה שלפנינו והבאות אחריה, ומה דנקיט הלשון שאינו מכשיר את הזרעים ולא את האוכלים, נראה פשוט דתפיס לשון הפסוק וכי יותן מים על זרע (ס"פ שמיני) דכתיב בענין הכשר לטומאה, ועיי"ש לפנינו ובפ' ראה בפסוק כי הדם הוא הנפש (י"ב כ"ג). 
@22יז) 
@11עיין מש"כ בדרשה הקודמת, ואיירי בירוק כאתרוג, וטעם הטהרה משום כתם הוא משום דאע"פ דדם ירוק הוא ממראות המטמאין, אך זה הוא בירוק כקרן כרכום, היינו כזוית גן שעשבים גדלים בו, וקמ"ל דלא נימא שגם הירוק כאתרוג מקור ירקון שלו הוא כקרן כרכום אלא שלקה ועמד על ירקון אתרוג, אלא הוא מין ירקון אחר, וטהור. 
@22יח) 
@11עיין מש"כ לעיל אות ט"ז וצרף לכאן. 
@22יט) 
@11בעת שבא אלישע אל בית אל ויתקלסו בו נערים קטנים ויקללם בשם ה' ותצאנה שתים דובים מן היער ותבקענה מהם מ"ב ילדים. 
@22כ) 
@11ר"ל, אף שבכלל לא שלטה קללת בלעם, בכ"ז זכות הקרבנות גרמה לו שבעת פקידה בקללת אלישע נפקדו אנשים כמספר הקרבנות. וחשבון מ"ב קרבנות הוא, כי כמבואר בפרשה זו פסוק א' הקריב שבעה פרים ושבעה אלים, הרי י"ד, ובפסוק י"ד פר ואיל בשבעה מזבחות - הרי כ"ח, ובפסוק שלפנינו שבעה פרים ושבעה אלים - הרי מ"ב. 
@22כא) 
@11ר"ל שגם הקרבנות האלו היו בודאי שלא לשמן ובכ"ז זכה לזה שאחד מיוצאי חלציו יביא קרבנות לשמן, כמבואר. וחשבון המ"ב קרבנות עיין מש"כ באות הקודם, וע"ע השייך לאגדה זו בב"ק ל"ח ב' ובחא"ג שם. 
@00פרק כד 
@22א) 
@11ר"ל שצמצמו בניניהם באופן כזה שלא יראה אחד מהנעשה בבית חבירו, ומדת צניעות היא שלא תשלוט עה"ר, וכתב הרשב"ם דנפקא ליה שאמר כן מדאמר אח"כ מה טובו אהליך יעקב וכו', עכ"ל. ובתוס' כתבו דיליף מסוף הפסוק ותהי עליו רוח אלהים, עכ"ל. ויש לפרש דבריהם דהרשב"ם מדייק מהכתוב אח"כ מה טובו אוהליך יעקב, דמזה נראה דסדר אהליהם מצא חן בעיניו עד שראוים הם שהשכינה תשרה עליהם ולכן אמר משכנותיך ישראל, וכמו שדרשו לקמן פסוק ה' ומשכנותיך ישראל, בקש שלא תשרה שכינה עליהם אמר ומשכנותיך ישראל, והתוס' סברו דהכונה לסיפיה דקרא כאן ותהי עליו רוח אלהים ואל תקרי וַתְּהִי אלא וּתְהִי כלומר ראוי שתהי עליהם רוח אלהים. 
@11ודע דעל יסוד דרשה זו כתב רמב"ן בחדושיו ריש ב"ב דהיזק ראיה הוא איסור דאורייתא ממש, ומה ששקיל וטרי הגמרא שם אם היזק ראיה שמיה היזק או לא, לאו בעיקר היזק דהיינו בפתיחת חלון כנגד חלון או דלת איירי דזה בודאי אסור מדאורייתא כמבואר, אלא שקיל וטרי בפרטי היזק ראיה כמו לענין פתיחת חלון לחצר השוחפין או לענין שותפין שרצו לעשות מחיצה וכדומה. - 
@11ודע שכתב בעל העטור דף צ"ב דשטח המקום מהיזק ראיה אין לו שיעור ואפילו רחוק כמה, ולכאורה צ"ע, דהא כתיב בפ' וירא ותשב לה מנגד הרחק כמטחוי קשת כי אמרה אל אראה במות הילד, הרי דלהלאה ממטחוי קשת שוב אין כח הראיה שולט, ומבואר במ"ר שם דשיעור מטחוי קשת הוא אלפים אמה, וצ"ל דהכל לפי מה שהוא אדם, והגר שיערה בעצמה שכח ראייתה מגיע עד כמטחוי קשת, וז"פ. ופרטי דינים מענין היזק ראיה בחו"מ סי' קנ"ד. 
@22ב) 
@11מפרש שתום העין כמו עין פתוחה וכמש"כ רש"י בע"ז ס"ט א' על מ"ש שם כדי שישתום ויסתום, שישתום - שיפתח, ושתום לשון שתום העין עין פתוחה דשפיר חזי, עכ"ל. ומדלא כתיב שתום העינים כ"א שתום העין משמע דרק עינו אחת היתה פתוחה, ועיין מש"כ לעיל בפ' הקודמת פ' י' בדרשה מי מנה עפר יעקב השייך לפסוק זה. 
@22ג) 
@11פירשו המפרשים שכל מעשה רשעתו שהיה עינו רעה להזיק בהשקפתו לרעה, כמו שקראו חז"ל עין רעה, ולכן היה קוסם באמתו כדי לטמא עצמו, כידוע מ"ש שאשה בשעת וסתה מזקת ומקלקלת בראיתה עד שאם תראה במראה באותו שעה נעשה כתם על המראה. ואולי מפרשי עינים מלשון מַעְיָן וכמו מעינות הזב וצ"ע. וכלל דרשה זו ותכונתה ומה ראו חז"ל לדרוש כן, עיין מש"כ לעיל פרשה כ"ב פסוק ל"א אות י"ג עיי"ש וצרף לכאן. וע"ע מש"כ השייך לפסוק זה לקמן פסוק ט' בדרשה כרע שכב. 
@22ד) 
@11ר"ל מברכותיו ניכר שהיה רוצה לקללם ורק נמנע מקללה ע"פ ה' וכמבואר לעיל בפרשה הקודמת פ' ה'. ורש"י פירש על זה וז"ל, דכתיב (פ' תצא) ויהפך ה' לך את הקללה לברכה, עכ"ל. ונראה כונתו דהלשון ויהפך את הקללה משמע שקלל ובאמת לא מצינו שקללם אלא משום דבלבו היה לקללם כמבואר וכדמפרש. 
@22ה) 
@11מפרש אהליך ומשכנותיך שבכאן אהלי תורה ודעת ה', מלשון ויעקב איש תם יושב אהלים ומלשון ועשו לי מקדש ושכנתי בתוכם, יען כי אין סברא לומר שכיון בפשיטות על אהלי ומשכני דירה, שהרי רק כעוברי דרכים היו דרים במדבר באהלים כמלוני אורחים ומה היה לו להתרגש מהם. 
@22ו) 
@11ר"ל ביקש לומר שלא יהיה שמם נודע לתהלה ולתפארת וכמש"כ שמן תורק שמך, אמר כאהלים - מלשון מור ואהלות - מיני בשמים. 
@22ז) 
@11המפרשים לא פירשו מאומה בכונת רעיון זה, ונראה לפרש ע"פ המבואר בסנהדרין י"ז א' שצריך להושיב בסנהדרין אנשים בעלי קומה כדי שתהא אימתן מוטלת על הבריות, ובתענית ט"ו א' איתא אדם של צורה ופירש"י בעל קומה שישמעו ויקבלו דבריו, עכ"ל. וכן אמרו בשבת צ"ב א' אין הנבואה חלה אלא על בעל קומה, הרי דמעלה זו נכבדה היא לאנשי סגולה, וביקש בלעם שיהיו להם מלכים חסרי מעלה זו ולא יטילו אימה על הצבור ויהיה העם פרוע לשמצה, וזה באמת קללה נמרצה. 
@22ח) 
@11כשחטאו ישראל נתקיימה בכל הדברים מחשבת בלעם חוץ מבתי כנסיות ובתי מדרשות שלא יפסקו מישראל לעולם, 
@22ט) 
@11אחת מן הקללות הפך לברכה שלא חזרה לעולם, ואינו מבואר מניין לו דדוקא ברכה זו לא חזרה לעולם ולא אחרת, וי"ל ע"פ מ"ד בעלמא (ע"ז ה' א') אלמלא תורה לא נתקיימו שמים וארץ, וא"כ בקיום התורה דהיינו בתי כנסיות ובתי מדרשות. תלוי קיום העולם, ולכן בהכרח שלא יבטלו לעולם. - 
@11ובעיקר טעם הדבר שכל הברכות שלו חזרו לקללות - נראה ע"פ המבואר במדרשים פ' חיי בטעם הדבר שהיתה רבקה עקרה עד שהתפלל יצחק עליה, מפני שבבית לבן ברכו אותה את היי לאלפי רבבה לא יהיו רשעים אומרים דברינו עשו פרי, יעו"ש. ולפי"ז י"ל גם כאן דלכן לא נתקיימו ברכותיו של בלעם כדי שלא יתפאר שדבריו עשו פרי. 
@11ועל פי זה יתבאר היטב למה דרשה הגמרא חזרת הברכות לקללות רק על הברכות שבפרשה זו ולא גם על הברכות שבפרשה הקודמת (כ"ג) פסוק ט' וי' כי מראש צורים אראנו וגו', מי מנה עפר יעקב וגו', ועוד שם פסוק כ"א והלאה לא הביט און ביעקב וגו' הן עם כלביא יקום וגו', עיי"ש. אך הנה בפרשה הקודמת מבואר שדבר בלעם כל דבריו ע"פ ה' כמש"כ שם בפסוק ה' ובפ' ט"ז וישם ה' דבר בפיו ויאמר אליו כה תדבר, ולכן אין חשש שיאמר שדבריו עשו פרי, אחרי כי לא מרצונו החפשי דבר מה שדבר כי אם מרצון וצווי ה', ולכן נתקיימו דבריו, משא"כ בברכות שבפרשה זו דבר מרצונו החפשי כמבואר בפרשה שלא נצטוה כאן מאומה מהקב"ה מה לדבר, ואף שרש"י פי' בתענית כ' א' שגם שם היה ע"י מלאך אבל רק סוף הדברים ולא כל הדברים, ועי' לקמן אות י"ג. ולכן יש חשש שלא יתפאר על קיום דבריו כמבואר, ולכן לא נתקיימו כאן דבריו, ודו"ק. 
@22י) 
@11לפנינו בגמ' כתיב כנחלים נטיו כגנות עלי נהר כאהלים נטע ה', אבל כפי המתבאר מרש"י ותוס' שנביא באות הסמוך אין זה מנוסחת הגמ' העקרית, רק באה בפנים הגמרא ממה שציין אחד בגליון מן הצד. 
@22יא) 
@11מפרש אהלים מלשון ויעקב איש תם יושב אהלים, דענינו בתי כנסיות ובתי מדרשות, והיינו שהתורה אגוני מגנה והופכת חובות לזכיות. 
@11והנה הסמיכות אהלים לנחלים פירש"י הא דכתיב כנחלים נטיו כאהלים נטע ה', והתוס' והרשב"א הקשו עליו, דהאי כאהלים ענינו בשמים, מלשון מור ואהלות, וכתרגומו בוסמיא, ולכן פרשו דהכונה על סמיכות הכתוב מה טובו אהליך יעקב לפסוק זה כנחלים נטיו, ולכאורה פירושם נכון מאוד, ופירש"י קשה טובא, שהרי בפי' פסוק זה כתב בעצמו כאהלים לשון מור ואהלות, וכן מבואר בגמ' בדרשה הקודמת כמש"כ שם אות ט', וגם אינו מבואר כלל מה הכריחו לפרש כן ולא בפשיטות על הפסוק מה טובו אהליך. 
@11ואפשר לומר שהוכרח רש"י לפרש כן ע"פ מה שדקדקתי בכ"מ בגמ' כשבא לשון זה למה נסמך ענין זה לענין זה תפסה הגמ' מקודם הלשון דכתיב מאוחר בתורה, כמו בברכות י' א', למה נסמכה פרשת אבשלום לפרשת גוג ומגוג (תהלים ב' ג') ושם ס"ג א' למה נסמכה פ' סוטה לפ' תרומות ומעשרות, ובמו"ק כ"ח א' למה נסמכה מיתת מרים לפ' פרה, ועוד שם למה נסמכה מיתת אהרן לבגדי כהונה (ע"ל פ' חקת כ' כ"ו), ובסוטה ב' א' למה נסמכה פרשת נזיר לפ' סוטה, ובערכין ט"ז א' למה נסמכה פרשת קרבנות לפ' בגדי כהונה (פ' תצוה), ובתנחומא פרשה נצבים [והובא בפירש"י] למה נסמכה פרשת אתם נצבים לפ' הקללות, ובירושלמי יומא פ"א ה"א למה נסמכה מיתת אהרן לשבירת לוחות (פ' עקב), וברש"י ר"פ חיי למה נסמכה מיתת שרה לעקידת יצחק, ושם ר"פ שלח למה נסמכה פ' מרגלים לפ' מרים, ושם באותה פרשה למה נסמכה פרשת מקושש לפ' ע"ז, ובמרדכי הלכות קטנות סי' תתקמ"ו בשם מדרש ר' תנחומא [ולפנינו חסר] למה נסמכה פרשת ציצית לפרשת מקושש, - בכולה מםסודר ומוקדם המאוחר למוקדם, כמש"כ, ובאמת כן מוכרח לפרש יען דהראשון הלא צריך להיות כתוב באיזה מקום. 
@11ובענין שלפנינו אי ס"ד כפי' התוס' דקאי על הפ' מה טבו אהליך הול"ל כאן למה נסמכו נחלים לאהלים ולא כמש"כ לפנינו למה נסמכו אהלים לנחלים, אחרי דפסוק כנחלים כתיב אחר הפ' מה טבו אהליך, אבל לפירש"י שפיר, דאהלים כתיב אחר נחלים, ומפרש אהלים מלשון אהל, כמש"כ. 
@22יב) 
@11לא נתבאר מ"ש מאי דכתיב וכו', מאי קשה לו בלשון הפסוק שראה לדורשו, וי"ל דקשה לו הלשונות נאמנים ונעתרות שאינם מקבילים זל"ז, כי נעתר פירשו מלשון רבוי, כמו והעתרתם עלי דבריכם (יחזקאל ל"ה), ולעומת נאמנים הול"ל כוזבות נשיקות שונא, או כשאומר נעתרות הול"ל מעטים פצעי אוהב, ולכן דריש דהכונה נעתרות כמו מהופכות, וכמ"ש ביבמות ס"ד א' מה עתר זה מהפך את התבואה, ובתוספתא ריש פ"א דעוקצים מפני שהופכה בעתר, ור"ל שהברכות שברכם בלעם היה רמז קללה, כדמפרש. 
@22יג) 
@11פירש"י ואע"פ דכתיב כארזים עלי מים, ההוא לאו בלעם קאמר ליה, דבלעם אמר כארזים והמלאך השיב עלי מים וכן כולהו, דבלעם אמר כנחלים דזמנין מתיבשין וקאמר ליה המלאך נטיו דאין יבשין לעולם, והיינו דכתיב ויהפך ה' לך את הקללה לברכה - ע"י מלאך, שהשיבו ע"י מלאך, עכ"ל. ונראה דסמיך על הדרשה דלעיל פרשה כ"ג פסוק ה' וישם ה' דבר בפי בלעם, ר"א אומר מלאך שם בפיו, יעוי"ש. 
@22יד) 
@11תפס רוח דרומית מפני שקשה היא מכולן, כמבואר בב"ב כ"ה ב'. 
@22טו) 
@11פי' הר"ן מפני שאין להם עסק אחר, ועוד שדעתם שפלה עליהם, עכ"ל. וגם יש לפרש מפני שבני עשירים עסוקים בתענוגים ותפנוקים, ודרכה של תורה להתקיים באורח חיים מצומצמת, כמ"ש באבות פ"ה כך דרכה של תורה פת במלח תאכל ומים במשורה תשתה וכו', ובעיקר הדרשה מלשון מים סמך על מ"ש אין מים אלא תורה (ב"ק פ"ב א') והיא דרשה רמזית ואסמכתית. 
@22טז) 
@11ר"ל יש לו להקב"ה שלוחים למלא משלחתו גם מלאכים גם שדים. וצ"ע לפי"ז כ"ף הדמיון של כתועפות, דהול"ל תועפות ראם לו, וי"ל עפ"י מ"ש בעלמא הרבה שלוחים למקום, ולפי"ז הכונה שיש לו הרבה שלוחים כתועפות וראם ותפס שנים לדוגמא. 
@22יז) 
@11דדמי לבשכבך ובקומך שהקב"ה שומרנו בשכבנו ובקומנו לשכב שלוים ושקטים כארי וכלביא. ובתנחומא מובא כאן הפסוק הקודם הן עם כלביא יקום וכארי יתנשא לא ישכב עד יאכל טרף. וכתב המהרש"א דהוא נכון טפי בדרש זה לענין ק"ש של שחרית וערבית, עכ"ל. אבל י"ל דמצד אחד נכונה הגירסא שלפנינו משום דבו מוקדם שכיבה לקימה והוי ממש כמו בשכבך ובקומך, משא"כ בפסוק הקודם מוקדם קימה לשכיבה. 
@22יח) 
@11כמעט כל המפרשים נתעוררו לתמוה על דרשה זו אחרי דהפסוק כרע שכב לא כתיב כלל בנוגע לבלעם, ורק הוא מדבר בזה בשבחם של ישראל, ומאי שייך זה להדרשה. והגר"א מחק בגירסתו התיבות כרע שכב וגורס כתיב הכא נופל (הוא פ' ד'). 
@11אבל אפשר לבאר הענין, כי ענין מליצה זו מצינו ביעקב שאמר כרע רבץ, ובלעם אמר כרע שכב, והמלה שכב בצירוף מלת כרע רגיל בעלמא לשם טומאה, וכמו שהביא הפסוק דשופטים בין רגליה כרע שכב, [ועיין לפנינו בפ' תבא בפ' ואיש אחר ישגלנה], וכן אמרו במ"ר כאן על הפ' שאמר בלעם לאתונו אשר התעללת בי, בלעם אע"פ שמדבר בלה"ק לשונו סרוח, ור"ל דהלשון התעללת מורה על טומאה כמ"ש בס' שופטים כ' ויתעללו בה וכו', ולכן בא לרמז גם כאן שהיה רגיל על לשונו לשון טומאה מפני שהיה רגיל בטומאה, דאל"ה הול"ל כרע רבץ, ומוסיף לבאר שבא על אתונו מפני שמצינו עוד סמך לזה, כמבואר לעיל בפסוק הלא אנכי אתונך וגו', יעוי"ש מש"כ שם. 
@22יט) 
@11ר"ל ספוק שמחמת חימה וכעס, וזה אסור משום שבות, גזירה שמא יתקן כלי שיר, ובמשנה דביצה ל"ו ב' פירש"י דאין מספקין היינו כף על ירך, והוא מלשון הפסוק בירמיה ל"א ספקתי על ירך, וכ"פ יתר המפרשים, אבל הירושלמי פירש כף אל כף כדמוכח מהראיה שמביא מהפסוק שלפנינו ויספוק את כפיו. ומהתימא על רש"י שסותר עצמו למש"כ הוא בשבת קמ"ח ב' אין מספקין כף אל כף משום אבל, וגם בזה חולק כנראה הירושלמי על הבבלי, דלהבבלי אין חילוק בין ספוק של שמחה לספוק של צער וכעס, ולהירושלמי הוא רק ספוק של צער וכעס, ועיין בתוי"ט בביצה שם, ואמנם לדינא כנראה אין כל נ"מ בשני האופנים ואסורים שניהם מטעם שכתבנו והירושלמי רק מפרש ענין ספוק. ועיין מדין זה באו"ח סי' של"ט ס"ב. 
@22כ) 
@11כונת הקושיא עמך לעם הזה מבעי ליה יתבאר ע"פ המבואר באגדות שנתן לו בלעם לבלק עצה שבנות מואב יפקירו עצמן לזנות ויפתו ויכשילו את ישראל, וא"כ הול"ל לכה איעצך את אשר יעשה עמך לעם הזה, ומפרש שלא רצה לתלות מפורש הגנאי במואב שיפקירו בנותיהן אמר בלשון הפוך בדרך כבוד לבלק, ובלק הבין כונתו, ולשון קללה שבכאן לאו דוקא הוא אלא כלומר גנאי ופחיתות, ועיין ברש"י ומהרש"א עוד פירושים שונים בזה. 
@22כא) 
@11מבואר לעיל (כ"ב ל"א) בדרשה הלא אנכי אתונך. 
@22כב) 
@11עיין בפרשה הקודמת פ' ח' בדרשה לא זעם ה' ומש"כ שם. 
@22כג) 
@11בבבלי ברכות נ"ו ב' איתא א"ל ההוא צדוקי לר' ישמעאל חזאי בחלמא דקטיפא לי כוכבא, אמר לו, בר ישראל גנבת, ופירש"י שנמשלו לכוכבים. וכפי הנראה מעשה אחת היא בבבלי ובירושלמי אלא שבאה בשני המקומות במלים והוראות שונות. 
@22כד) 
@11קאי על בן כוזיבא שהיה בימי ר"ע אשר כנודע טעה בו ר"ע מקודם כסבור שהוא משיח ולבסוף חזר בו והוא נהרג, וקרוב לומר שעל יסוד דרשה נפלאה זו קראוהו בר כוכבא קודם שהכירו בטעותו, ולאחר שהכירו קראוהו בר כוזבא ע"ש שנהפך לאכזב, ובגיטין נ"ז א' נקרא בר דרומא, וי"ל שהיה מעיר כזיב שהיא בדרומה של א"י כנודע. 
@22כה) 
@11רמז הוא שרמז לו הקב"ה לאברהם אשר ביצחק יקרא לו זרע ולא בישמעאל ועשו, ואמר לו לספור הכוכבים כה יהיה זרעך ממי שנאמר בו דרך כוכב והיינו יעקב שבא מיצחק, והיא דרשה ע"ד רמז ואסמכתא. 
@22כו) 
@11ר"ל דקיני הוא יתרו, והוא אחד משבעה שמות שהיו לו, ומבואר בסמוך שבני בניו של יתרו היו יושבין בסנהדרין בלשכת הגזית שנקראים איתני עולם, וראה בלעם זה בנבואה ונתקנא בו ואמר לו, האם לא היית גם אתה עמנו באותה עצה דפרעה כל הבן הילוד היאורה תשליכוהו, וא"כ במה זכית אתה לישב אצל איתני עולם. 
@22כז) 
@11הוא ברח מפני שאח"כ מיחה בפרעה ורצה להרגו, והא שבני בניו ישבו בלשכת הגזית מבואר בדה"א ב' ומשפחות סופרים יושבי יעבץ תרעתים שמעתים שוכתים המה הקינים וגו', וכתיב (שופטים א') ובני קיני חותן משה, ולכאורה צ"ל דבלעם לא ידע מבריחתו של יתרו, דאל"ה לא היה מתמה ע"ז, אך בשמ"ר פ' כ"ז איתא שאמר לו בלעם למקום יפה ברחת, יעו"ש. וא"כ הרי ידע מזה, וצ"ל דלא היה יודע סיבת בריחתו. 
@22כח) 
@11מפרש איתן מושבך - לפיכך קשה מושבך לפי ששמת בסלע קנך, ואיירי לענין נחל איתן דכתיב ס"פ שופטים בענין עגלה ערופה, ויתבאר ענין זה לפנינו שם אי"ה. 
@22כט) 
@11פירש"י עושה עצמו אלוה, עכ"ל. והוא ע"ד מ"ש בסנהדרין ל"ח א' למה נברא אדם בערב שבת שאם תזוח דעתו עליו [לחשב עצמו בכח אלהות] אומרים לו יתוש קדמך במעשה בראשית. וגם יש לפרש אוי למי שמחיה עצמו בשם אל - ע"פ מ"ש באדר"ן ס"פ י"ב ודאשתמש בתגא חלף, זה המשתמש בשם המפורש שאין לו חלק לעוה"ב, ואין להאריך בזה. 
@22ל) 
@11ר"ל אוי לה לאומה שתעלה על דעתה לעכב את ישראל בשעה שיעלה רצון מלפני הקב"ה לגאלם, וכנראה מפרש הלשון אוי מי יחיה משמו אל - שיעשה עצמו חזק ותקיף, ואיל הוא מלשון אילי הארץ [ע"ל ס"פ אחרי], ולכן הביא המשל מלביא ולביאה שהן הגבורים שבחיות. 
@22לא) 
@11כל אלה הם מיני אומות ומדינות. ונראה שראה במחזה גלות ישראל שעתידים לעבור מגוי אל גוי ומממלכה לממלכה עד אשר יגאלו גאולה שלמה ב"ב. 
@00פרק כה 
@22א) 
@11נראה באור הענין ע"ד המוסר שאין ראוי לישראל לכוין לעשות ישיבה קבועה בעוה"ז ולהתענג בתענוגים, יען כי עי"ז מסיח דעתו מעתידותיו הנצחיים, וצריך האדם לחשב דרכו כי לא בידו טובו, ולכן כל מקום שחשבו ישראל לעשות ישיבת קבע כזו קפץ עליהם רוגזו של הקב"ה, וכדאיתא במדרש, צדיקים מבקשים לישב בשלוה, אמר הקב"ה, לא דיין לצדיקים מה שמתוקן להם לעוה"ב אלא שהם מבקשים להם תענוגים עוד בעוה"ז [ע' מ"ר ר"פ וישב], ויתכן דמדייק כל זה משום דעל הרוב בכל דרכם של ישראל במדבר כתיב ויחן ישראל וכאן כתיב וישב. והחלוק בין חניה לישיבה מבואר דחניה משמע לזמן וישיבה משמע קבע, ועיין לפנינו ר"פ וישב ובפ' אמור בפ' בסכות תשבו. 
@22ב) 
@11נראה הבאור ע"פ מ"ד בעלמא (סנהדרין ק"ב א') מלמד שהמקום גורם, וגם כאן לדעת ר"א המקום גורם לזנות וכדאיתא במדרש לא פרצו בזנות עד שבאו לשטים, וכעין זה מצינו ביומא פ"ג ב' שר' מאיר ראה איש אחד ששמו כידור וקראו רשע מפני ששמו גורם לזה דכתיב כי דור תהפוכות המה, וגם כאן המקום גורם ע"פ שמו לשטות מדרך הישר, ור' יהושע ס"ל שנקרא כן על שנתעסקו בדברי שטות, כלומר בזנות, וי"ל דמרמז למ"ש בסוטה ג' א' אין אדם עובר עבירה אלא א"כ נכנס בו רוח שטות שנאמר איש איש כי תשטה אשתו, ובמשלי ו' נואף אשה חסר לב. 
@22ג) 
@11פרש"י ותקרנה בגופן משמע לשון מקרה, עכ"ל, ופי' מהרש"א כונתו דר"ל מלשון פגיעה, ובמי שהוא לבוש הוא פוגע תחלה בבגדיו קודם שפוגע בגופו, אבל אלו פגעו בגופן תחלה, ובטעם עיקר הדרשה עיין באות הסמוך. 
@22ד) 
@11דריש לשון קרי, לשון נופל על לשון, ולא נתבאר עיקר הכרח הדרשה בין לר"א בין לר"י מה קשה להו בלשון ותקראנה עד שראו לנכון לדרוש זה בכה וזה בכה, ואפשר לומר דדייקו משום דבעלמא הפעל קרא, במובן קריאה, מושך אחריו הלשון אל, ויקרא אליו מלאך ה', ויקרא אל משה, והרבה כאלה עצמו מספר, וגם כאן אי הוי המובן מלשון קריאה הול"ל ותקראנה אל העם. 
@22ה) 
@11וה"ק קרא, קח את כל ראשי העם וחלוק אותם לבתי דינין הרבה וידונו את העוברי עבירה והוקע אותם את המתחייבים בדין, כדי שישוב חרון אף של הקב"ה, ופירש"י דכשהקב"ה רואה שכולם עסוקים בדבר ומקנאים לכבודו ישכך כעסו, עכ"ל. ויש להוסיף באור ע"פ המבואר באדר"ן ס"פ ל"א שהעניש הקב"ה את דור המבול על שלא הושיבו דיינים לדון את החוטאים, ואמר הקב"ה הם לא הושיבו דיינים בארץ אני מושיב להם דיינים במרום. ועיין ברמב"ם פ"ט הי"ד ממלכים שמפני זה נתחייבו בני שכם הריגה, במקרה דינה, מפני שלא הושיבו שופטים לדון את שכם, וזה הוא ענין מצות דינים שנצטוו בני נח, הרי דענין ישיבת דיינין חשוב מאוד להקב"ה עד שמונע מחמת זה הדיינים ממעלה, ולכן אמר כאן להושיב הרבה בתי דינין לשפוט, שעל ידי זה ישכך חמת הדין מלמעלה, וע"ע מש"כ השייך לדרשה זו בסמוך אות ז'. - 
@11ודע כי בתנחומא מפרש הפסוק והוקע אותם דקאי באמת על ראשי העם, ומפרש בטעם הדבר אם העם חטאו ראשי העם מה חטאו, יען כי לא מיחו בהם לעשות זר מעשיהם מעלה עליהם כאלו חטאו הם, וצ"ע על הגמרא שלא פירשו כן אחרי דמצינו דרשה כהאי גונא בגמרא שבת נ"ד סע"ב על הפסוק דישעיה ג' ה' במשפט יבוא עם זקני עמו ושריו, אם שרים חטאו זקנים מה חטאו [ופירש"י זקנים - סנהדרין] אלא אימא על זקנים שלא מיחו בשרים, וי"ל. 
@22ו) 
@11ר"ל שהיא היתה יושבת ומשגחת תמיד שלא יאכלום עופות השמים בתליתם, ולמען שלא ירדו עליה גשמים בשבתה תמיד בעת קציר, מספר הכתוב שהטתה השק אל הצור ותתכס בו, ורואים אנו מזה שהיו תלוים וכתיב לשון והוקענום. והנה באמת בלאו דרשה זו אפשר לומר דהוקעה דכתיב כאן היא תליה, יען כי חטאם היה שנצמדו לבעל פעור, ועובד עבודת כוכבים בסקילה, וקיי"ל כל הנסקלין נתלין [ע' סנהדרין מ"ה א']. 
@22ז) 
@11מביא מכאן ראיה על שני הענינים דמתחילין ביום וגם גומרין ביום, ולכאורה מכאן מוכח רק דגומרין ביום, שכן אמר להוקע אותם לעיני השמש, אבל מאין מוכח דגם מתחילין ביום, ודילמא דנו מאתמול. 
@11ונראה דסמיך על הדרשה הקודמת קח את כל ראשי העם וגו' אם העם חטאו ראשי העם מה חטאו אלא אמר לו הקב"ה למשה חלק להם בתי דינין, ר"ל שבתי דינין מיוחדים ישפטו חלקים חלקים מההמון, יעו"ש. וא"כ הלא גם התחלת דין מרומז בפסוק זה, וכתיב לעיני השמש, הרי דקאי לעיני השמש על שני הענינים, על תחלת דין ועל גמר דין. 
@11ובזה ניחא מה שהביא בסוגיא זו האגדה הנ"ל דחלק להם בתי דינין, דלכאורה אין לה שייכות לכאן, ולפי מה שבארנו מוכרח להביאה כאן כדי להורות דגם תחלת דין הוי ביום וכמש"כ, ודו"ק. 
@22ח) 
@11עיין מש"כ בענין זה בפ' יתרו בפסוק ושמת עליהם שרי אלפים. ומ"ש אמר להם משה כל אחד מנכון יקטול תרי סמך על המלים איש אנשיו כלומר כל אחד יקטול שני אנשים. 
@22ט) 
@11כלומר בחבור דבוק וחזק. 
@22י) 
@11שמדובקות בדבק קל, ועיין באות הסמוך. 
@22יא) 
@11י"ל בכונת המתניתא שבאה לדרוש בזכותן ובשבחן של ישראל, דדבוק משמע חבור טפי מנצמד כצמידים שאינם מחוברים ונמשכים ומתנועעים לכאן ולכאן, [ויתכן ג"כ כי הדיוק הוא מן אותיות השמוש לבעל פעור (בלמ"ד), הדבקים בה' (בבי"ת), הלמ"ד מורה על חבור חצוני והבי"ת על חבור פנימי החבור החיצוני הוא עראי והפנימי - תמידי]. ופרשו בעלי אגדה, דכונת הפלוגתא היא, דללשון ראשון הוי הכונה כי מדה טובה מרובה ממדת פורעניות שלא נענשו עד שהיו נצמדים ממש, אבל במדה טובה אפילו דבוקות במקצת כדבוק שתי תמרות ג"כ חיים כולכם היום, וללישנא בתרא הוי הכונה דהבא לטהר מסייעין אותו וכמ"ש ביומא ל"ט א' אדם מקדש עצמו מעט מקדשין אותו למעלה הרבה, משא"כ לרעה פותחין לו ואין מסייעין אותו, יעו"ש. - 
@11ועיין בסוטה י"ד א', מפני מה נקבר משה אצל בית פעור כדי לכפר על מעשה פעור, ולכאורה אינו מבואר, הלא הרבה מקומות היו שהכעיסו ישראל את הקב"ה עד שנתחייבו כליה ר"ל, וגם עשו את העגל, ומאי עדיפא בית פעור מכל הני עד שצריך לכפרה כזו בקבורת משה. 
@11ולדעת מ"ד הנצמדים לבעל פעור כצמיד פתיל ניחא, דמשונה חטא זה שהיו צמודים ודבוקים בדבק חזק וזה חטא כפול על שלא רצו להפרד ממנו, ולכן היה צריך לכפרה יתירא. 
@22יב) 
@11ר"ל וכי אין לזו סימני טהרה כמו לצפורה, וא"כ למה זו אסורה וזו מותרת. ולא זכר זה הטוען כי משה נשא את צפורה קודם מתן תורה, ועד שנתנה תורה היה לכל ישראל דין בן נח ואח"כ נכנסו כולם בברית וגם צפורה בכללם, ועיין בדרשה הבאה. 
@22יג) 
@11תוכן ענין הדרשה היינו הך דדרשה הקודמת, וכאן מפרש רק טעם הבכיה. וההלכה שנתעלמה ממנו פירשו המפרשים היא דהבועל ארמית קנאים פוגעין בו, וגם י"ל דנתעלם ממנו החילוק שבין צפורה לזו המדינית כמש"כ בדרשה הקודמת מפני שנשואי צפורה היה קודם מת"ת, יעו"ש. אך הלשון הלכה משמע הלכה ממש וכפירוש המפרשים. ובגמרא מסיים בזה והיינו דכתיב והמה בכים פתח אהל מועד, וי"ל הכונה דמלשון זה מדייק דסיבת הבכיה היתה העלמת הלכה, מפני שהאהל מועד הוא המקום שהלכה יוצאת משם, ועתה נעלמה מהם. ומה שקרא כאן זמרי למשה בשם בן עמרם עיין מש"כ לעיל בפ' שלח בפ' ויהס כלב. 
@22יד) 
@11ר"ל מה ראה הוא יותר מכל ישראל, דאם קאי על ענין זמרי, הלא מפורש בפסוק שעשה כן לעיני משה ולעיני כל ישראל, וא"כ ראו כולם בשוה. 
@22טו) 
@11משל בני אדם הוא, שהקורא האיגרת הוא בעצמו השליח המביאו, והושאל המשל לכאן לומר שהוא מזכיר ההלכה והוא גם ימלא אותה. ועיין בסמוך ר"פ פינחס דהסיבה משכחת משה ומזכרון פינחס את ההלכה היתה במכוון מאת ה' מטעם שיתבאר שם. 
@22טז) 
@11ר"ל למשה, ונראה דהאי מ"ד ס"ל שלא שאל כלל ממשה דבר ההלכה אלא מעצמו עשה מה שעשה, וזהו שאמר במקום שיש חה"ש אין חולקין כבוד לרב, דחשש אולי לא יזכור משה ויתבטלו מעשיו, ועיין מש"כ להלן ר"פ פינחס בפסוק והיתה לו ולזרעו ראיה לפירוש זה. 
@22יז) 
@11ואמר שלא עת לחכות הוא עד שיזכור משה ההלכה, ולכן עשה מעצמו אע"פ שאינו מדרך הכבוד כמש"כ, אך כיון שכבר החל הנגף וע"י קנאת ה' זאת תעצר המגפה, כאשר כן היה באמת. - 
@11ועיין בס' אור החיים על התורה שהקשה מאיזה טעם הרג פינחס את כזבי, הלא לא מצינו שמצות קנאים פוגעין בו שייך גם לפגוע בהנבעלת, יעו"ש. ולי נראה פשוט דהיתה חייבת מיתה כדין מסית לע"ז, שהרי כשידוע בגמרא ומדרשים לא נתפתו הנקבות לזוניהן עד שעבדו עבודת כוכבים, וכ"מ לשון הכתוב בר"פ פינחס צרור את המדינים והכיתם אותם כי צוררים הם לכם בנכליהם על דבר פעור ועל דבר כזבי המוכה ביום המגפה על דבר פעור, הרי דחיוב מיתתה מפורש הטעם בתורה שהוא על דבר פעור. 
@22יח) 
@11ר"ל ששלף הברזל שבראש העץ של רומח והניחו במלבוש שלו והוא היה נשען והולך לאהל מועד על מקלו, היינו על העץ לבדו בלא הברזל. והנה רש"י פירש בטעם הראיה שאין נכנסין בכלי זיין לביהמ"ד מדכתיב ויקח רמח בידו, ש"מ שעד כה לא היה רומח בידו, אבל לדעתי פי' זה קשה, דמהיכי תיתא שיחזיק פינחס אצלו רומח בלא טעם וסיבה עד שמניעתו תורה איזו הוראה וחידוש. 
@11ולולא פירושו י"ל דהראיה היא מסוף הענין שטמן ראש הרומח במלבושיו כדי שלא יכירוהו שלהרוג הוא בא, ואם היה מותר ליכנס בכלי זיין לא היו חושדין אותו במאומה, כיון שהיו הכלי זיין מחושקים בתבנית מקל כמבואר שהיה נשען עליו והולך. - 
@11ודע דאיתא בשו"ע או"ח סי' קנ"א ס"ו בהגה"ה בזה"ל, יש אוסרים ליכנס לביהמ"ד בסכין ארוך או בראש מגולה, ע"כ. והנה מלבד שאין מבואר שייכות שני הענינים זל"ז, עוד זאת הנה ע"ד איסור ראש מגולה כבר מבואר בסימן מיוחד בשו"ע שם סי' צ"א, ולא שייך לכאן כלל. 
@11ולכן נראה דט"ס קל נפל בדברים אלו, וצ"ל בסכין ארוך אם הראש מגולה, ר"ל אם הראש של סכין מגולה, מפני שאין כבוד של מעלה בזה, ומקור הדין הוא מסוגיא שלפנינו ממ"ש מכאן שאין נכנסין בכלי זיין לביהמ"ד, וכן עשה פינחס שהטמין את ראשו של הרומח ואז נכנס. ועיין בב"י בסי' הנ"ל ותראה סמך לאמתת הגה"ה זו. 
@22יט) 
@11הלשון דורשי חמורות פירש"י דורשי מקראות סתומים, עכ"ל. ולא נתבאר שורש המלה הזאת, ומצאתי בשם ר' סעדיה גאון שגורס המורות בה"א, ופירושו בלשונות הקדם מרגליות, וזה הוא פירוש הרגיל בעלמא היה דורש כמין חומר [וצ"ל כמין הומר], ור"ל דורשי הפסוקים והטעמים בברור הענינים כברור מרגליות, ועיין בסמוך. 
@11ובאור ענין דרשה זו בכלל הוא להוכיח דמתנות כהונה, זרוע ולחיים וקבה, חלק הקב"ה לכהנים בזכות פינחס שקנא לכבוד ה' במעשה זמרי. ומפרש הזרוע כנגד, כלומר כנגד הרומח שלקח בידו ועשה מה שעשה [ומכאן ילפינן דזרוע דמתנות כהונה היא רק של ימין, כי איזו יד שעושה מלחמה - יד ימין], ולחיים כנגד תפילה שהתפלל פינחס לעצור המגפה כמש"כ ויעמוד פינחס ויפלל, וקבה - כמשמעו, וכדמפרש. - 
@11ומה שראו הדורשים האלה לדרוש כזה, י"ל משום דקשה להו למה לא נחשבו מתנות אלו זרוע לחיים וקבה לעיל בפ' קרח בין יתר מתנות כהונה, ולכן דרשו שנתחדשה מצות מתנות אלו לאחר הצוויים ההם, ונתחדשו אחר מעשה פינחס. 
@22כ) 
@11כי אבי אמו הוא יתרו, דאלעזר אבי פינחס לקח מבנות יתרו דכתיב (פ' וארא) ואלעזר בן אהרן לקת לו מבנות פוטיאל לו לאשה, ומפרש באגדה פוטיאל זה יתרו שפיטם עגלים לעבודת כוכבים. 
@22כא) 
@11הוא זמרי כדכתיב בסמוך פ' י"ח נשיא בית אב לשמעוני. 
@22כב) 
@11כלומר ראוי הוא להיות משיב חמה וכעס ולעצור מגפה, שכן גם אהרן זקנו השיב חמה ועצר מגפה ע"י הקטרת קטורת כמבואר בפ' קרח. וטעם בזותם אותו אפשר שהיה משום קנאה או משום שמתחלה עשה שלא ברצון חכמים כמבואר בסמוך לפנינו ס"פ י"ג מירושלמי פ"ט דסנהדרין. 
@22כג) 
@11אינו מבואר תכונת וענין ברכה זו, וי"ל למ"ד פינחס זה אליהו ברכו בברכת השלום ע"פ מ"ש בעדיות פ"ח מ"ז אין אליהו בא אלא לעשות שלום בעולם, יעו"ש. וזה ברכו כאן בסגולה זאת שיעשה שלום בעולם, והוא כתשלום גמול על השלום שעשה כביכול בין הקב"ה ובין ישראל ועצר המגפה. 
@22כד) 
@11בפשטות י"ל הכונה דאופן כפרה כזו שעשה פינחס, היינו שקנא קנאת ה', מסוגל לעולם להגן ולשכך חמת ה'. 
@11וגם י"ל הכונה ראויה כפרה זו שתהא מכפרת והולכת לעולם, דלכאורה קשה למה זה זכה פינחס לתשלום גמול המבואר בזה יותר ממשה רבינו שמצינו בו כמה פעמים ששכך חמת ה' מעל ישראל כמו בעגל ומרגלים. 
@11אך הענין הוא, כי בזה חלוקה השבת החמה של משה משל פינחס, כי משה השיב חמת ה' רק לזמן, אבל עדיין נשאר כביכול בלבו של הקב"ה טינא על ישראל, כמ"ש במעשה העגל וביום פקדי ופקדתי, וכן במעשה מרגלים אמר ואולם חי אני אם יראו האנשים האלה וגו', ושלום כזה א"א לקרוא שלום מוחלט, אבל השבת החמה של פינחס היתה השבה שלמה ומוחלטת, ולכן זכה פינחס למה שזכה. 
@11וזהו שאמר ראויה כפרה זו שתהא מכפרת והולכת לעולם, כלומר לא שתהא נדחית רק לזמן עובר כמו במשה אלא שמכפרת והולכת לעד ולעולם מבלי שתתעורר באיזו יום פקידה בזמן מן הזמנים, ועל זה מקביל ברית השלום דלשון ברית מורה על נצחית כמ"ש במנחות כ"א א' וכמש"כ בסמוך ברית כהונת עולם. 
@22כה) 
@11הנה עיקר הדין דעבודת בע"מ פסולה ילפינן בפ' אמור (כ"א כ"ג), אך התם איירי שקרב לעבודה בידיעה שהוא בעל מום, וכאן איירי בכהן שבשעה שקרב לעבודה לא ידע שהוא בעל מום ורק בשעת עבודה נתודע לו זה, וזה יליף מפסוק שלפנינו בדרשה כשהוא שלם ולא כשהוא חסר, ומבואר דכל שהוא בע"מ אינו ראוי להיות בברית כהונה, בין שידע מקודם בין שלא ידע. אמנם זה הוא רק לענין הקרבה, אבל לענין אכילת וחלוקת קדשים מרבינן אפילו בעל מום, כמבואר לפנינו בפ' צו. 
@22כו) 
@11ושלום בוא"ו הוא מובן אחר משלם בלא וא"ו, דשלום בוא"ו הוא מענין הצלחה או ידידות ואהבה, ושלם בלא וא"ו ענינו תמימות ושלמות. 
@22כז) 
@11ודרשינן גם כמו שלם שפירושו תמים וש"מ תרתי. 
@22כח) 
@11ובגמרא מסיק דקרא אסמכתא בעלמא הוא, ועיקר איסור זה הוא מדרבנן מפני שגזרו על יחוסי כהונה, ולכן לא גזרו רק בזנות, אבל בנשואין כהאי גונא לא גזרו כגון ספק בן תשעה לראשון או בן שבעה לאחרון הרי הוא ככהן לכל דבר. 
@22כט) 
@11פשוט דמדייק לשון זרע דכולל כל זרע שהוא, בין זרע כשר בין זרע פסול, ואמנם זה הוא רק בדיעבד, כגון אם באמצע או לאחר העבודה נודע שהוא בן גרושה וחלוצה, אבל לכתחלה בודאי פסול דמחולל הוא מקדושת כהן, ועיין בדרשה הבאה. - 
@11ועיין בתוס' שהקשו ממ"ד בריש קדושין ד' א' על הפ' דפ' אמור וזרע אין לה, אין לי אלא זרע כשר, זרע פסול מניין, ת"ל אין לה עיין עליה, משמע דלשון זרע לא משמע אלא זרע כשר, ולי נראה דאינו דומה היכי דאיירינן באדם אחד פרטי או בדורות רבים, דבאיש אחד אמרינן דאוקמינן אותו אחזקת כשרות דודאי זרע שלו כשר, ולכן בעינן התם למוד על זרע פסול, משא"כ כאן דאיירינן בהרבה דורות הבאים עד סוף העולם, הרי אפשר שגם יקרה זרע פסול, ובכ"ז לא חשש על זה הכתוב וכתב סתם ולזרעו אחריו, ש"מ דבאמת כן הוא שכולל גם זרע פסול, ולפי זה ניחא מה שמביא הגמרא הפסוק עד סופו, דלפי פי' התוס' הו"ל להביא רק והיתה לו ולזרעו, אחרי דעיקר הדיוק והדרשה הוא רק מלשון זרעו, אבל לפי מש"כ מדייק גם ממלת אחריו שהכונה עד סוף כל הדורות, כמש"כ, ודו"ק. - 
@11ובס' רה"ז פ' שופטים בפסוק ובאת אל הכהנים וגו', נסתפק אם נפדה בכור ע"י כהן ואח"כ נודע שהוא חלל מה דינו, אם מחויב להחזיר כסף הפדיון ואם נפדה הבכור, יעו"ש. ולכאורה יש להעיר ממשנה א' פ"ח דתרומות כהן שהיה אוכל בתרומה ונודע שהוא בן גרושה או בן חלוצה, ר' אליעזר מחייב קרן וחומש ור' יהושע פוטר, מפני שבשוגג אכל, וקיי"ל כר' יהושע, וא"כ לכאורה גם כאן פטור מלהשיב החמשת שקלים שלקח בפדה"ב וממילא גם נפדה הבכור, אך בפסחים ע"ב ב' מבואר דר' יהושע איירי רק בחמץ בערב פסח משום דזמנו בהול לאכול, אבל בלא"ה מודה גם הוא שחייב לשלם, וא"כ גם הכא חייב להחזיר כסף הפדיון וממילא אין הבכור נפדה וחייב לפדות עצמו מכהן כשר. 
@22ל) 
@11עיין בפירש"י בפסוק זה שפירש אע"פ שכבר נתנה כהונה לזרעו של אהרן לא נתנה אלא לאהרן ולבניו שנמשחו עמו ולתולדותיהם שיולידו אחרי המשחן, אבל פינחס שנולד קודם לכן ולא נמשח לא בא לכלל כהונה, עכ"ל. אבל זה גופא אינו מבואר למה לא נמשח גם פינחס, וגם איפה מרומז בתורה הא דנחלק פינחס משאר כהנים לענין זה. 
@11ובאחת מכתבי אגדה שלנו בארנו כונת הדרשה הזאת שבמכוון המתין הקב"ה לכהן את פינחס עד אחר שהרגו לזמרי, משום דכפי המתבאר בדרשה שבריש פרשה זו נתקנא המון העם בפינחס על אשר קנא לכבוד ה', ובזו וחרפו אותו, יעו"ש. והנה לפי מ"ד בעלמא הני כהני קפדנים וכעסנים הם [עיין ריש פ"י דב"ב], לכן אם היה פינחס מקודם כהן היה מקום למקטריגיו לומר שלא עשה מה שעשה לקנאת ה', רק משום שקפדן וכעסן הוא עשה כן מכעסו על מעשה זמרי שעשה בפרהסיא, אבל מכיון שלא היה כהן מקודם, א"כ לא עשה זאת מכעס פתאומי, רק מחשבון ודעת שקנא לכבוד ה'. ואע"פ שעל האמת לא במשמרת הכהונה תליא מילתא כ"א בתכונת הגזע, אך ההמון רגיל להתפיס מדה זו בנושא תואר או משרת הכהונה. 
@22לא) 
@11כמה עמלו המפרשים לפרש דרשה זו בכלל, אבל האמת יש לפרש בדרך פשוט, דאמר בזה תני שלא ברצון חכמים, כלומר, הא דקנאים פוגעין בבועל ארמית אין רוח חכמים נוחה מזה, והסברא בזה י"ל, דכיון דצריך לעשות זה ברוח קנאה אמתית לכבוד ה', א"כ אי אפשר לתת רשות לכל אדם שיהיה רשאי לפגוע באיש כזה, כי מי יודע אולי הוא עושה זה באיזו פניה צדדית ואומר כי עושה ברוח קנאת ה', ובין כה הוא הורג נפש שאינו מחויב מיתה מצד הדין ממש, וכעין מ"ש ביבמות ל"ט ב' שטוב לחלוץ מליבם, דשמא אינו עושה לשם מצות יבום אלא לשם פניה צדדית ונמצא נכשל באיסור אשת אח, ופריך וכי פינחס עשה מעשה שהיא לא ברצון חכמים, ומשני אמנם כן, וכי באמת בקשו לנדותו על מה שעשה, אלמלא קפצה רוח הקודש ואמרה והיתה לו ברית כהונת עולם תחת אשר קנא וגו', וא"כ העידה רוה"ק כי היה קנאי ממש ופטרוהו, ולא נחית עתה הירושלמי לדרשת הבבלי בסנהדרין פ"ב א' ששאל את משה, ובאמת גם בבבלי שם שתי דרשות אם שאל את משה או לא וזו היא כונת הירושלמי. - 
@11ולמ"ד בבבלי סנהדרין שם שלא שאל את משה במעשהו זה י"ל דלשון זה הב"ק היה במכון להורות שלא היה בזה כמורה הלכה בפני רבו, והוא ע"פ מ"ד בעירובין ס"ג א' כל המורה הלכה בפני רבו אזיל לשאול בלא ולד וגם מורידין אותו מגדולתו, ויצאה ב"ק ואמרה והיתה לו ולזרעו אחריו ברית כהונת עולם, והיינו שיהיה לו זרע וגם גדולה, והרי זה כלפי העונשים שבמורה הלכה בפני רבו, ומדזיכוהו בשתי מעלות אלו, ש"מ שלא היה מורה הלכה בפני רבו. 
@22לב) 
@11יתבאר ע"פ המבואר באגדה כאן שהרבה בעילות בעל באותו היום, ודריש זמרי מלשון מזרי בהפוך אותיות, כמו כבש כשב, שמלה שלמה, ועוד.
@22לג) 
@11ר"ל גרם לחפש ולדקדק אחר עונם, מלשון מסלסל בשערו, וע"ע ברש"י. 
@22לד) 
@11עיין פירש"י וחא"ג, ולי נראה דהכונה שאביה להיותו ראש בית אב במדין בודאי לא היה חפץ בהפקרות בתו, רק היא כזבה בו בדעתו ורצונו. 
@22לה) 
@11ר"ל שחוט אותם על ידי, כלומר הביא עליהם תקלה על ידי, ודריש כזבי כמו כסבי בחלוף אות ז' בס' שמתחלפין מפני שהם ממוצא אחד. 
@22לו) 
@11ר"ל שאמר לו בלק וכי ישמעו לו אנשי מואב להפקיר את בנותיהם, והשיב לו, אתה תחול מקודם להפקיר בנותיך והם יראו ויעשו כמוך. ומשמיענו הכתוב שמקודם הפקירו גדולי האומה את בנותיהם, כאשר כן מדרך העולם שאחרי המלך יעשו הגדולים ונכבדים שבאומה ואחריהם המון אדם ימשך. 
@00פרק כו 
@22א) 
@11הרי דגם בלשון התורה נקרא בן אחד בלשון רבים בני, ונ"מ בזה פשוטה, שאם דרך העולם לקרוא לבן אחד בלשון רבים, א"כ כיון כאן שבנו יקח כל עזבונו ולא בתו, ואם אין מדרך העולם לקרוא כן א"כ ע"כ צ"ל שכיון גם לבתו שתקח גם היא חלק ירושה. ואע"פ שאם נאמר שכיון רק לבנו קשה למה ליה כלל לומר צואה זו, והלא גם אם לא היה אומר כלום היה בנו יורשו, אך יצוייר שמוכרת לומר כן היכי שכבר נתן נכסיו בצואת שכיב מרע לאחרים, ובא בצווי זה לחזור בו, כ"מ בתוס'. וע"ע מענין זה בטור חו"מ סי' קמ"ז דרק בשכיב מרע הדין כן ולא בבריא, יעו"ש מילתא בטעמא. 
@22ב) 
@11עיין במ"ר אסתר בפסוק הוא אחשורוש חשיב עשרה שמות דכתיב בהו הוא כמו כאן, וחשיב חמשה לטובה, כמו אברם הוא אברהם הוא בצדקתו מתחלתו ועד סופו, הוא משה ואהרן הם בצדקתם מתחלתם ועד סופם, ועוד, וכנגד זה חשיב חמשה לרעה, והענין הוא ע"פ מ"ד בעלמא תולין את הקלקלה במקולקל ואת הזכות בזכאי וכמ"ש בב"ב ק"ט ב' וכמו שבארנו בארוכה לעיל בפ' בלק בפ' הלא אנכי אתונך (כ"ב ל"א), ולכן מכיון שהלשון הוא מורה על התמידות מתחלה ועד סוף ולכן דרשו בזכאין לזכות ובמקולקלין לחובה. 
@22ג) 
@11הרי שמעלה עליהם הכתוב כאלו היו חולקין כלפי שכינה. ועיין מש"כ השייך לענין זה בפ' בשלח בפסוק לא עלינו תלונותיכם. 
@22ד) 
@11טעם הצלתם הוא מפני שהרהרו בתשובה ואמרו שירה. ונראה דדרשו כן מדכתיב בתהלים (פ"ח) שיר מזמור לבני קרח דכל הענין איירי שם שהתפללו להנצל מתוך הבליעה כמבואר שם, ודריש גם שאמרו שירה מלשון שיר מזמור ועוד שם פ"ז לבני קרח מזמור שיר. 
@22ה) 
@11ר"ל לא מתו מחלק ירושת הארץ אלא שנטלו חלק, וכהאי גונא דרשינן בפ' שלח ויהושע וכלב חיו מן האנשים התרים את הארץ שחיו מחלקם, כלומר שנטלו הם חלקם, ושם בארנו טעם הנחת לשון חיים ומיתה על ענין כזה, יעו"ש. אבל חלק אביהם לא ירשו בני עדת קרח, יען שחלקם ניתן לכל ישראל וכפי שיתבאר עוד. 
@22ו) 
@11באור הענין, כי זה בודאי א"א לומר כפשוטו שאלה הנכנסים עתה הם אשר יזכו בארץ ולהם תתחלק, יען שאם כן מה היה טענות בנות צלפחד שיתן להם נחלה בחלק אביהן, הלא אביהן מת במדבר, כמ"ש אבינו מת במדבר, וא"כ לא זכה כלל בארץ, ואפילו אם היה מניח בן פחות מבן עשרים לא היה נוטל כלום, ולכן דריש דהפירוש לאלה תחלק כמו כאלה להוציא את הטפלים, ופי' הרשב"ם באלה שהם בני עשרים, שרק כאלה היו במספר הפקודים, כדכתיב לעיל בפסוק ד'. - 
@11והנה בירושלמי ב"ב פ"ח ה"ב איתא הלשון מה ת"ל לאלה מפני הנשים ומפני הקטנים, ור"ל שהנשים אין להם חלק בארץ מחמת עצמן. ונראה דמ"ש מפני הנשים אגב אורחא אמר כן לפרש הלשון טפלים שבבבלי, אבל באמת למעט נשים באה דרשה מיוחדת בספרי בפסוק הסמוך איש יצאו נשים, כפי שיבא לפנינו, וגם לשון טפלים מצינו כ"פ מוסב רק על קטנים, כמו בקדושין ל"ד ב' ואנא אמינא טפלים חייבים נשים לא כש"כ, ובתוספתא פ"ז דסוטה הקהל את העם והטף, טפלים למה באים, ובחולין י"ח ב' דתלי ביה טפלי, ועוד בכ"מ. - 
@11ובספרי איתא גירסא אחרת בענין דרשה זו, לאלה, מה ת"ל לאלה מפני כשרים וקדושים, ור"ל להוציא את המרגלים ומתלוננים ועדת קרח שלא היה להם חלק בארץ כמבואר לפנינו במקומו ולקמן כ"ז ג'. 
@22ז) 
@11נמשך על המבואר בפסוק הסמוך דדעת ר' יאשי' דליוצאי מצרים נתחלקה הארץ, כלומר שנתחלקה לבאי הארץ כפי חשבון של יוצאי מצרים שנטלוה בתורת ירושה מאבותיהם, דלפי חשבון הראשון שנמנו בשנה שניה לצאתם ממצרים נתחלקה הארץ כאלו הם עצמן ירשוה, ומי שהיה לו עתה בביאת הארץ בן אחד נטל חלקו, ומי שהיו לו עשרה בנים ג"כ לא נטל בין כולם אלא חלק אחד. ובזה דרשה זו מבוארת, ועוד יתבאר מה ששייך לכאן בסמוך פסוק נ"ו. 
@22ח) 
@11שלא היה להם חלק בארץ מחמת עצמן אלא א"כ באו מכח מורישין כמו בנות צלפחד, וכן נתמעטו טו"א מלשון איש דמשמע איש ודאי, ועיין בפיה"מ להרמב"ם ביכורים פ"א מ"ה. 
@22ט) 
@11ר"ל לפי מספר אנשיו וכמש"כ ביהושע י"ד וידברו בני יוסף את יהושע וגו' ואני עם רב, ויאמר אליהם יהושע אם עם רב אתה עלה לך היערה וגו', וע"ע בסמוך פ' נ"ו יתבאר דרשה זו. 
@22י) 
@11ר"ל דליהושע וכלב נתן חלקם ביחוד ע"פ ה', והבאנו הלשון כמו שהוא מסודר ומועתק בספרי, ובגמרא בא הענין מעט חסר וקצר. 
@22יא) 
@11ועיין בפירש"י בפסוק זה בסדר החלוקה בגורל ואו"ת כאחד. והנה הפסוק על פי הגורל הוא פסוק הבא, ופי' הרשב"ם דלשון על פי משמע ע"פ אורים ותומים, עכ"ל. ואינו מבואר כלל איפה מרומז בלשון על פי הגורל או"ת, ובהגהות רש"ש כתב אולי יליף מעל פיו יצאו דכתיב להלן פסוק כ"א ושאל לו במשפט האורים, והדוחק מבואר דמאי שייכות אותו הפסוק לענין שבכאן. 
@11אבל האמת נראה ברור דט"ס בגמרא וצ"ל לפני ה', ומכוין להפסוק דיהושע י"ח וישלך להם יהושע גורל בשילה לפני ה', והבאור הוא כמ"ש בירושלמי יומא פ"ד ה"א, בשלשה דברים נתחלקה א"י, בגורל, באורים ותומים ובכספים, הדא הוא דכתיב וישלך להם יהושע גורל לפני ה', גורל אלו גורלות, לפני ה' זה או"ת וכו', וזו גם כונת הבבלי, והענין מבואר. וענין החלוקה בכספים יתבאר בסמוך. 
@11ובספרי כאן איתא אך בגורל, שומע אני בינם לבין עצמן, ת"ל על פי ה', מגיד שלא נתחלקה א"י אלא ברוח הקודש, ע"כ. ונראה דגם שם צ"ל לפני ה', דאין לומר דמכוין להפסוק על פי ה' דכתיב ביהושע י"ט נ', יען דהתם קאי רק שעל פי ה' נתנו ליהושע את החלק אשר שאל כמובא לפנינו בדרשה הקודמת. ועיין ברש"י בפסוק ג' שהעתיק מספרי רק בקצור, וזה גרם להרא"ם וליתר מפרשי רש"י לכתוב מה שכתבו בזה, ואין להאריך. 
@22יב) 
@11כתבו התוס' וז"ל אל תוציא לעז וכו' אע"פ שבחלוקת הארץ היו אורים ותומים, עכ"ל. וסתמו דבריהם, ולא נתבאר הכונה, וי"ל משום דבאמת לא היה צריך יהושע להודאת עכן ולקיים תוצאת הגורל כי הוא היה בטוח באמתת הגורל אחרי שהקב"ה צוהו לעשות כן, אלא שלא היה רוצה בכלל שיוציאו המון העם לעז בכלל על הגורלות, מפני שבחלוקת הארץ בודאי יהיו כאלה שלא יהיה רוחם נוחה מחלקם, כאשר כן היה באמת, כמו שמצינו בבני יוסף שטענו על חלקם (יהושע י"ז), ואם לא תהיה אמונתם חזקה בגורלות ילונו ויתקוטטו, וז"ש התוס' אע"פ שבחלוקת הארץ היו או"ת, כלומר אע"פ כן היה רוצה שיאמין העם בגורלות למרבה השלום. 
@22יג) 
@11ר"ל שנתחלקה לבאי הארץ כפי חשבון היוצאים ממצרים בתורת ירושה מאבותיהם, דלפי חשבון הראשון שנמנו בשנה שניה לצאתם ממצרים נתחלקה הארץ כאלו ירשוה הם עצמן, ואע"פ שיוצאי מצרים לא נכנסו לארץ רק מתו במדבר ולא נטלו חלק בארץ, מיהו להכי אהני, שאם יצא ראובן ושמעון ממצרים ונולדו להם במדבר בנים שנכנסו לארץ, לראובן עשרה בנים ולשמעון בן אחד, יטול בן שמעון חלק כנגד עשרה בני ראובן, שהרי לראובן ושמעון נתחלקה הארץ וזכו בני כל אחד בנכסי אביהם, ובא לאפוקי ממ"ד [ר' יונתן] דס"ל לבאי הארץ נתחלקה הארץ, והיינו שאין הולכים אחר מספר היוצאים רק אחר מספר הנכנסין, דאז באופן המצוייר נוטלין העשרה בנים עשרה חלקים והאחד חלק אחד, ומדייק זה ר' יאשיה מלשון לשמות מטות אבותם של אלה שנמנו ביציאת מצרים ינחלו אלה דלאותן יחלקו הנחלה ואלו אשר קמו תחתיהם יירשום. ור' יונתן שהבאנו למעלה דריש פסוק זה לדרשה אחרת, וכפי המתבאר מהמשך כל הסוגיא קיי"ל כר' יאשיה, כי הגמרא שקיל וטרי טובא אליביה, ולכן השמטנו דרשת ר' יונתן על פסוק זה, יען כי אליבא דר' יאשיה אצטריך פסוק זה לגופיה דליוצאי מצרים נתחלקה הארץ, כמבואר. 
@22יד) 
@11ר"ל ממאי דהאי אבותם על כל יוצאי מצרים מכוין ודילמא קאי רק על י"ב שבטי בני יעקב, כלומר שלשבטי בני ישראל בכלל תתחלק הארץ אבל אין הולכין אחר היוצאין רק אחר הנכנסין וכמש"כ למעלה. 
@22טו) 
@11דעמהם איירי שם כמו שאמר שם והוצאתי אתכם וגאלתי אתכם וגו'. 
@22טז) 
@11שאין להם חלק בארץ, ועיין מש"כ בפ' בהעלותך (י' כ"ט) דאע"פ שאין לגרים חלק בא"י מ"מ יש להם חלק ד' אמות לקבורה, והארכנו שם הנוגע לדינא מזה. 
@22יז) 
@11פירש הרשב"ם, כיון שאמר הכתוב ע"פ הגורל תחלק הארץ שיקח כל שבט מה שיעלה לו בגורל, בין שהיה מגיע לו חלק מרובה כגון שבט שיש בו אנשים מעט, בין שהיה לו חלק מועט כגון שיש לו אנשים הרבה, דכיון דכל השבטים לוקחים בשוה שבט הקטן כשבט הגדול, נמצאו חלקי בני שבט הקטן מרובה מחלקי בני שבט הגדול, ואי לקרקף גברי אתחלק לא שייך בין רב למעט אחרי שכולם נטלו בשוה, עכ"ל. 
@11ואני תמה, דאדרבה, הלא הלשון בין רב למעט מורה מפורש להיפוך שיחלקו לפי ערך רבוי ומעוט האנשים שבכל שבט, דאל"ה אלא שכל השבטים נטלו חלקים שוים, מה זה הענין והבאור בין רב למעט, וזה פשוט, ועוד שהרי מפורש כתיב בפסוק נ"ד לרב תרבה נחלתו ולמעט תמעיט נחלתו, ופירש"י לשבט שהיה מרובה באוכלסין נתנו חלק רב, וכן דרשו בספרי שם על הפסוק איש לפי פקודיו, מגיד שלא נתחלקה א"י אלא לכל שבט ושבט לפי מה שהוא, ר"ל לפי מספר אנשיו וכמש"כ שם, ולפי פירוש הרשב"ם תחלוק הגמרא על הספרי, וגם הפסוק קשה מאוד, וגם אין הסברא נותנת ששבט מועט ינחול כמו שבט מרובה, ולקתה מדת הדין. 
@11ולכן לדעתי הו"א דהפירוש כך הוא, כי כפי המתבאר בסוגיא כאן עלה בגורל החלוקה ובאורים ותומים רק תחומי מקומות שונים כמבואר שם תחום עכו, תחום גינוסר וכדומה, ולא עלו בגורל מקומות מוחלטות ובשם ובמדה, ובאור הדבר, כי הגורל והאו"ת גבלו רק המקום ששם ינחל כל שבט ושבט, ואח"כ חלקו אלה המקומות לכל שבט ושבט לפי ערך מספר אנשיו, וכה נתמלא לכל שבט לפי פקודיו. 
@11ולפי זה יתבארו הפסוקים בטוב טעם, ואמר לרב תרבה נחלתו וגו', כלומר, לשבט המרובה באוכלסין תרבה ולמועט תמעיט וכפירש"י שם, ומפרש עוד בבאור הענין איש לפי פקודיו, לפי מספר האנשים, ואח"כ מפרש סדר החלוקה, והיינו שיסוד החלוקה בתחומי המקומות כמו שאמר תחום עכו תחום גינוסר וכו' וכמש"כ, יהיה ע"פ הגורל לכל שבט, והתחומין שיעלו מגורל יחלקו בערך רבוי ומעוט אנשי השבט, וזהו שאמר אך בגורל יחלק את הארץ, כלומר, כלל הארץ ומקומות תחומותיה וכמבואר, ועל פי הגורל, היינו התחומין שיצאו מהגורל תחלק נחלתו של כל שבט בין רב למעט, ר"ל לפי מספר אנשיו וכמו שבארנו. ובזה יתבארו כל הדרשות שבגמרא ובספרי ולא יסתרו זא"ז ולא יחלקו זע"ז כמו שתפסו איזו מפרשים, ודו"ק בזה. וע"ע בנמוקי רמב"ן. 
@22יח) 
@11אין הפירוש שמי שהיתה שדהו יפה היה נוטל מחבירו שדה גרוע עם תשלום דמים עד ערך דמי שדה יפה, יען כי אין דרך העולם להסתלק מנחלה יפה עבור בצע כסף, אלא ר"ל מי שעלה חלקו בסמוך לירושלים מתחשב בערך השווי עם מי שעלה גורלו ברחוק מירושלים, שהרחוק גרוע הוא מפני שרחוק הוא מביהמ"ק ומפני שקרוב הוא לארץ העמים, ולכן היה סאה ביהודה שוה חמש סאין בגליל, מפני שיהודה קרובה לירושלים וגליל רחוקה. - 
@11ובבבלי ב"ב קכ"ב א' מחלוקת ר' אליעזר ור' יהושע אם מתחשבין בכספים או בקרקע, דר"א סבר בכספים העלוה שמי שעלה גורלו בגליל נוטל ערך השווי ממי שנפל לו חלק ביהודה בכסף, והיינו בערך שווי ד' סאין לסאה, ור"י ס"ל בקרקע העלוה, והיינו מי שנפל לו חלק בגליל נוטל ה' סאין כנגד סאה שחבירו נוטל ביהודה, ומספרי משמע כר"י, דאיתא שם, בין רב למעט, מגיד שלא נתחלקה א"י אלא בשומא, בית כור כנגד בית סאה וכו', כלומר לפי יוקר הקרקע, כפי שיובא בדרשה הבאה, וגם בעלמא קיי"ל כר"י נגד ר"א. 
@11והנה אע"פ שענין זה בא גם בבבלי ב"ב שם, בכ"ז העתקנו כמו שהוא בירושלמי, מפני שבו באו הדברים בסדור יותר מבואר. 
@22יט) 
@11כבר נתבאר זה בדרשה הקודמת. 
@22כ) 
@11דריש יתור המלה במצרים, ופי' ולידתה בין החומות, ר"ל בחומות ערי מצרים, כלומר על הגבול, וע"ל בפ' ויגש בפ' כל הנפש הבאה וגו'. והנה המקרא הזה קצר הוא דכתיב אשר ילדה אותה ואינו מבואר מי ילדה, ורש"י פי' ילדה אשתו, אבל יש באגדות שאשתו של לוי היתה נקראת אותה, וע' משכ"ל בפ' חקת בפסוק את והב בסופה. 
@00פרק כז 
@22א) 
@11אינו מבואר מניין למדו דבשר ודם מרחם על זכרים יותר מעל נקבות ומה טעם בדבר, ואולי י"ל דהוא מפני אותו הטעם שאמרו בהוריות י"ג ב' האיש קודם לאשה להחיות [כלומר להצילם כשהם בסכנה] מפני שהאיש מקודש יותר שחייב בכל המצות, וגם מפני המעלות היתירות שיש לזכר בישוב העולם וכמש"כ בב"ב ט"ז ב' אשרי מי שבניו זכרים, ובנדה ל"א ב' בא זכר בעולם בא שלום בעולם, בא זכר בא ככרו בידו ובכלל הוו הגברים בוני העולם, אשר על כן נקרא הזכר בשם בן על שם בנין וכמש"כ מזה בארוכה לעיל ר"פ במדבר, ולכן דרך בני אדם לחוס על מציאותו יותר מעל נקבות. 
@22ב) 
@11כאן איירי בענין דין וחכמה, ושם איירי בענין נשיאתן לאנשים כמש"כ ותהיינה וגו' לנשים, מסתבר דמנאן לפי סדר הולדתן דכן הנהוג שהבכירה תנשא קודם לצעירה. ופליג אתנא דבר"י דס"ל שקולות היו בחכמה ולכן מנאן פעם כך ופעם כך, כפי שיבא לפנינו ס"פ מסעי. 
@22ג) 
@11דא"א לומר שהפירוש שמקודם עמדו לפני משה וכשלא שמעו ממנו תשובה עמדו לפני אלעזר וכשלא שמעו גם ממנו תשובה עמדו לפני הנשיאים, דזה לא יתכן, שאם משה לא ידע מנא ידעו אלעזר והנשיאים, ולמה עמדו לפניהם אחר שעמדו לפני משה, לכן מפרש שעמדו לפני כולם ביחד כשהיו יושבים בביהמ"ד. ובגמרא איתא עוד פירוש אחד, שהפסוק מסורס הוא, והכונה שעמדו מקודם לפני הנשיאים ואח"כ לפני אלעזר ואח"כ לפני משה, אבל סוגיא דשמעתא היא כפי הדרשה שהעתקנו. 
@22ד) 
@11עיין מש"כ בס"פ שלח בפ' וימצאו אותו מקושש עצים. 
@22ה) 
@11דרשות אלו דריש מאריכות הלשון, דאם היה רק כונה אחת בפסוק כפשטיה שלא היה בעדת קרח הו"ל לומר בקצור והוא לא היה בעדת קרח, ומדהאריכו כל כך דריש שכללו שלא היה בכל הנועדים לחלוק על ה', והם המתלוננים [בבשר תאוה, ס"פ בהעלותך] ומרגלים ועדת קרח, ודריש מלשון בתוך העדה על מרגלים, יען כי אין עדה פחותה מעשרה, וילפינן כן ממרגלים שהיו עשרה [לבד יהושע וכלב] וכתיב שם עד מתי לעדה הרעה הזאת, יעו"ש לפנינו, ובעדת קרח כמשמעו, וכונת טענתן בזה, דאלו היה צלפחד אחד מאלה לא היה לו כלל חלק בארץ וכפי שיתבאר. 
@22ו) 
@11בגמרא אין הלשון מבורר כל כך והעתקנו כמו שהוא בספרי בפסוק זה. והנה לכאורה הוא דבר פשוט שאין לבת במקום בן כלום ולא שייך לומר על זה שהיו דרשניות שדרשו כן, אמנם ראוי לזכור כי מה שפשוט אצלנו דאין הבת יורשת היכי שיש בן אחרי שנאמרה לנו פרשת נחלות, היא פרשה הבאה, ואותה פרשה נאמרה אחרי שעוררו בנות צלפחד את טענותיהן כמבואר כאן, ומקודם לכן באמת לא היינו יודעים שיש יתרון לבן על הבת לענין ירושה, ובאמת דעת חכמי האומות כי בן ובת שוין בירושה כפי שיתבאר להלן בפסוק ח', אך בנות צלפחד להיותן חכמות דרשו מה שראו בחכמתן יושר הענין איך צריך להיות וכפי שעתידה התורה לצוות, מפני שבאמת כך צריך ומחויב הדבר להיות שרק הבן יירש ולא הבת, וכפי שיתבאר ברחבה להלן פסוק ח' יעו"ש. 
@22ז) 
@11דרשה זו רומזת להדרשה שבפסוק הסמוך שהיו טוענות ממ"נ, אם כבן אנו חשובים תנה לנו נחלה כבן, ואם לאו תתיבם אמנו כדין הנפטר בלא זרע, ורמז טענה זו דרשינן ע"פ גז"ש שם שם, ור"ל דבמה שאמרו למה יגרע שם אבינו כונו גם על הזרע, והיינו למה יגרע שם אבינו שלא תתיבם אמנו להקים לו זרע, וע"ע מש"כ בפסוק הסמוך. ועוד יש בספרי כאן דרשה ע"פ גז"ש זו מהכא להתם ויובא לפנינו שם במקומו איה"ש. 
@22ח) 
@11עיין מש"כ השייך לענין זה לקמן פסוק ח' אות ט"ו. ומפרש בגמרא דהראיה מכאן אינה מוחלטת, יען כי אפשר לומר דרק בנות צלפחד אמרו כן ואין כן מדברי תורה, והראיה הנאמנה היא מפסוק דלקמן איש כי ימות ובן אין לו והעברתם את נחלתו לבתו, הא יש לו בן הבן קודם כמש"כ שם. ולכאורה צ"ע מה שמפקפקים בראיה זו משום דדילמא רק בנות צלפחד אמרו כן והלא מצינו כמה וכמה פעמים שאנו למדין ממה שקבעה התורה לשונות אנשים פרטים שהדין כן כמו דאנו למדין ממה שאמר לבן מלא שבוע זאת שאין מערבין שמחה בשמחה ולא אמרינן דילמא רק לבן קאמר הכי וכדומה מן הלשונות, וא"כ מאי שנא הכא. 
@11וי"ל משום דעיקר טעם הדבר שאנו למדין הלכה מלשונות כאלה משום דכיון שקבעתן התורה ש"מ שכדאים הם ללמוד מהם, אבל הכא אין ראיה מזה לפי מ"ד בב"ב קי"ט א' ראויה היתה פרשת נחלות להכתב ע"י משה אלא שזכו בנות צלפחד ונכתבה על ידן, וא"כ הלא הוכרחה התורה להקדים סיפור דבריהן למען שיתבאר המשך הענין איך נשתלשלה פרשת נחלות, ולכן אין ראיה שדברים אלו ראוים ללמוד מהם כמו בעלמא. 
@11וגם י"ל שאין ראיה מדבריהן אלו מפני שהן לא אמרו דבריהן בהחלט רק בדרך שאלה וספק, וא"כ אין ללמוד דין קבוע מדברים מסופקים. 
@22ט) 
@11כמו דקיי"ל דכל יוצאי ירכו של בן קודמין לבת [ע' בסמוך פ' ח'], וכונת הלשון כי אין לו בן - באי כחו של בן. 
@22י) 
@11הנה כבר כתבנו בפסוק הקודם שדעת ר' יהודה דידעינן שטענו כן ע"פ גז"ש שם שם שבפ' יבמין, והיתה טענתן ממ"נ אם אין אנו חשובים כבן למה לא תתיבם אמנו להקים לו שם, יעו"ש. ואמנם דעת חכמים דדייקינן כן מהלשון ויקרב את משפטן, דלכאורה יותר היה מכוון לומר ויקרב משה את דבריהן, כמש"כ והדבר הקשה יקריבון אלי, והדבר אשר יקשה מכם תקריבון אלי, והנ"מ בין לשון דבר ולשון משפט פשוט, דדבר כולל גם דברים פשוטים אשר אחר העיון יתברר שאין ממש בהם, משא"כ משפט מורה שענינו גמור ומוחלט, כמו ויעשה כמשפט, את משפטי תעשו, ושפטתם צדק, משפטי ה' אמת, וכ"נ ממ"ש ביומא ע"ג ב' אע"פ שגזירת נביא חוזרת גזירת אורים ותומים אינה חוזרת משום דכתיב במשפט האורים, והיינו משום שהאורים מחליטים הדבר בלא ישונה, ולפי"ז מדאמר כאן ויקרב משה את משפטן ש"מ שהכיר משה בטענותיהן שצודקות הן ודינן מוחלט לזכותן, אך לא חפץ בכ"ז להחליט דבר בעצמו, ודרשו חז"ל איזו טענה טענו שהכיר משה צדקתן, זו טענת ממ"נ מיבום, כדמפרש. 
@11והנה בסוגיא כאן אמרו, יודע היה משה רבינו שבנות צלפחד יורשות הן אלא לא היה יודע אם נוטלות חלק בכורה או לא, יעו"ש. ולא נתבאר מאין ידע זאת, שהרי פרשת נחלות נאמרה אח"כ, ועיי"ש ברשב"ם ודבריו צ"ע, ולפי מה שכתבנו הדבר מבואר מאוד, שידע כן ע"פ צדקת טענתן כמבואר בזה, אשר לכן נאמר ויקרב משה את משפטן ולא את דבריהן, ודו"ק. 
@22יא) 
@11הוא חפר אבי צלפחד שיצא ממצרים, וקיי"ל דליוצאי מצרים נתחלקה הארץ כמש"כ בפרשה הקודמת בפסוק נ"ה ונטלו בניו חלקו לבד חלק עצמן שגם הם יצאו ממצרים. ואמר בזה שיקבלו בנות צלפחד חלק אביהן מנכסי חפר בעת שיחלקו אחי צלפחד את נחלת אביהן ביניהם, משום דבת הבן היא במקום הבן לירש עם האחין וכמבואר בפ' הסמוך כל הקודמין בנחלה יוצאי ירכו קודמין. 
@22יב) 
@11כי צלפחד היה בכור, והיה ראוי ליטול פי שנים עם אחיו בנכסי חפר, ואע"פ שאין הבכור נוטל במה שראוי לבא כמו במוחזק, אך א"י היתה מוחזקת ליוצאי מצרים כמבואר לפנינו בפ' לך בפסוק לזרעך נתתי את הארץ ובר"פ וארא, והוי כמו שהחזיק חפר בחלקו. 
@22יג) 
@11עיין במכילתא פ' בשלח פ"ז, רשב"י אומר, כל מקום שנאמר לאמר ואמרת אליהם הרי זה לדורות, וכ"ה בתו"כ פ' אמור (כ"ד ט"ו). ועיין מש"כ בפ' דברים בפסוק כי לבני לוט נתתי את ער ירושה לענין ירושת עבודת כוכבים מה ששייך ללשון פסוק זה. 
@22יד) 
@11ר"ל לכל יוצאי ירכו של האב דהיינו אחי המת, כמו דנפקא לן בסמוך, וכל פרטי דרשה זו יתבארו בסמוך. 
@22טו) 
@11ויש להעיר למה לא כתיב בפירוש איש כי ימות ונתתם את נחלתו לבנו, ונראה משום דירושת הבן את אביו הוי כדבר הבא בטבע שהבן קם תחת אביו וא"צ לאשמעינן זה, וגם א"צ לצוות על קיום דבר הטבוע כמו בטבע שלשלת חיי האדם, מפני שהבן הוא בונה בית אביו, אשר על כן נקרא הזכר בשם בן מלשון בנין וכמשכ"ל ר"פ במדבר, וכ"א ברא כרעא דאבוהא, וכ"א בב"ב קמ"א א' כל שאינו מניח בן ליורשו הקב"ה מלא עליו עברה, ופי' רשב"ם מפני שאין מי שיקרא שם המת על נחלתו וכדומה מאמרים שונים, ולכן לא שייך לומר איש כי ימות ונתתם או והעברתם את נחלתו לבנו, יען כי לא שייך נתינה על דבר הבא בחיוב מוטבע בקיום העולם, כן נ"ל. 
@11ועם סברא זו נראה להביא סמוכין למש"כ הר"ן ריש פ"ט דכתובות דלא מהני כל סילוק וקנין לסלק את עצמו מירושה, אלא שצריך לחלק בין סילוק ירושת הבן מפני שירושתו באה לו בטבע ובין סילוק שאר יורשים, שבהם נקרא ירושתם מעין מתנה וכלשון הכתוב ונתתם, וראיה לזה ממה דקיי"ל בבכור שיכול למחול חלק בכורה שלו משום דחלק זה מתנה קריי' רחמנא [ע"ל ר"פ תצא], וכ"כ בס' רה"ז בשם ר' יהוסף הלוי דלא מצי אינש לומר איני יורש ואיני פורע חוב אבי, והיינו משום דבבן באה לו הירושה ממילא בלא שום פעולה וקנין. 
@11ואמת שבמדרש אגדה אחד מצינו ההיפך מזה, והוא המדרש שהביא ס"פ וישלח בהא דכתיב שם בעשו וילך אל ארץ מפני יעקב אחיו, מפני שטר חוב של גזירת כי גר יהיה זרעך המוטל על זרעו של יצחק, אמר אלך לי מכאן ואין לי חלק במתנה שנתנה לי הארץ ולא בפדיון השטר מגרות וכו', יעו"ש. ונתינת הארץ היתה מכח ירושה כמבואר בסוטה י"ג א' ובכ"מ, הרי מבואר דיורש אפילו בן מצי לאסתלוקי נפשיה מירושה. 
@11אך לבד שאין למדין הלכה מאגדה, י"ל עוד כמש"כ בס' רה"ז ובשו"ת רשד"ם סי' קצ"א דיש חילוק בין סילוק עצמו מזכות ממון ובין סילוק מצערא דגופא, יעו"ש. והתם סילק עשו עצמו מצער טלטול הגוף, כמבואר. ואין להאריך עוד. - 
@11ולענין אם נתערבו מתחלת לידתן שני ולדות משני אבות ואין ידוע איזה בן לאיזה אב איך הוי דינם לענין ירושה יתבאר אי"ה לפנינו ר"פ תצא בפ' והיה הבן הבכור לשניאה, יעו"ש. 
@22טז) 
@11בכ"מ בש"ס באה דרשה כזו בלשון אין לו עיין עליו, ומבארי הלשון והמפרשים טרחו הרבה בבאור דרשה זו, עיין תוי"ט ליבמות פ"ב מ"ה. ול"נ ע"ד הנהוג בלשון בני אדם כשאומרים ראובן הוא חכם אין מכונים בלשון זה להוציא ששמעון ולוי וכו' אינם חכמים, אלא רק להורות שראובן הוא חכם, משא"כ כשאומרים חכם - הוא ראובן, אז מכונים לומר שזולת ראובן אין חכם, ובנדון דידן אם היתה כונת הכתוב רק על בן ממש ולא גם על באי כחו הול"ל ואין לו בן, אבל כשאומר ובן - אין לו, בא להוציא שכל המשך משם בן - אין לו. ולא קשה ממה דדרשינן כזה בסוגיא גם בבת אע"פ דשם כתיב ואם אין לו בת, וכן באחים, יען דכולם מקשינן לבן וכמבואר בסמוך פ' י"א דכל הירושות מקשינן לירושת הבן. ודע דכמו דדרשינן עיין עליו למטה כך דרשינן עיין עליו למעלה, והיינו דהיכי שמעבירין הירושה לאב מעבירין ליורשי האב עד אדם הראשון. 
@22יז) 
@11ובבבלי ב"ב ק"י א' איתא הוכחה אחרת בענין זה, ובפ"מ תמה למה לא הוכיחו לחכמי האומות אותה הוכחה, אבל באמת י"ל דלא שהוכיחו להם בפירכא זו ראיה לכלל הדין רק להוכיח שאין דיוקם דיוק, אבל עיקר הדין וסברתו אפשר הוכיחו להם מכמה ענינים וסברות. ואמתת טעם הדבר שאין הבת יורשת עם הבן בארנו לעיל אות ט"ו, יעו"ש. 
@22יח) 
@11הוא בא להוכיח דהיכי שאין להמת בן ובת רק אב ואחים האב קודם לירש, ומדייק מדלא כתיב ונתתם את נחלתו לבתו כמו דכתיב בכולהו רק כתיב והעברתם דמשמע שמעבירין נחלה ממי שראוי לירש ונותנים להבת, והסברא נותנת, שלבד יוצאי ירכו של אדם אין לך קרוב יותר מאב, ולכן דריש שאם יש להמת רק אב ואחין, האב קודם, כמבואר. ובגמרא יש עוד דרשה על זה מלשון שארו דבסמוך פ' י"א ונתתם את נחלתו לשארו זה האב, אבל באמת אצטריך דרשה דלשארו לענין אחר כפי שיבא שם. 
@22יט) 
@11כגון סרח בת אשר שנשאת לחנוך בן ראובן ומת אשר בלא בנים זכרים וירשתו סרח בתו ומתה וירשה בנה או בעלה שהם משבט ראובן, נמצא שהוסבה נחלת שבט אשר לשבט ראובן, ופירש רשב"ם וז"ל, ואשמעינן קרא שהבעל או הבן יורש את אשתו ואת אמו, ואיכא דדריש לקמן ירושת הבן את אמו מקרא אחרינא, ורבי דריש לה מהכא, עכ"ל. והנה אותה הדרשה האחרת לירושת הבן את אמו יובא אי"ה לפנינו בס"פ מסעי, אבל לא ידעתי ל"ל לרשב"ם לעשות מחלוקת בין רבי לאותה הדרשה שלקמן, שהיא סתמא דגמרא, בעוד שאפשר לפרש כונת רבי כפשטה, דאחרי דקיי"ל ע"פ דרשה מיוחדת דהבן יורש את אמו והבעל את אשתו [עיין בסמוך פ' י"א], לכן כתיב כאן בלשון העברה כדמפרש, אבל לא דעיקר הילפותא מכאן, וכן מורה הלשון שאמר רבי שאין לך מי שמעביר נחלה משבט לשבט אלא בת הואיל ובנה ובעלה יורשין אותה, והלשון הואיל וכו' מורה שזה נסמך על מקור אחד המורה דין זה. - 
@11והנה בכלל הדרשה מלשון והעברתם כבר נדרש זה הלשון בדרשה הקודמת, ובכ"ז העתקנו גם את זו, מפני כי אחרי דכבר אצטריך למכתב לשון והעברתם לדרשה הקודמת ממילא אפשר גם לדרוש דרשא רבי, כיון דהענין שהאשה מעברת נחלה משבט לשבט נכון גם כשהוא לעצמו, ועיין בסוגיא כאן ודו"ק. 
@22כ) 
@11מפני שאין מי שיקרא שם המת על נחלתו, ועיין מש"כ לעיל אות ט"ו, וזה ע"ד דרשה אגדית, ויתכן דסמיך כן על מ"ש בפ' תצא והיה ביום הנחילו את בניו, וע' בב"ב קמ"א א' השייך לענין זה. 
@22כא) 
@11עיין מש"כ לעיל בפסוק ח' אות ט"ז. 
@22כב) 
@11ר"ל שאינה צריכה קנין אלא קונה בדבור בעלמא. 
@22כג) 
@11פי' רשב"ם דדייק יתור לשון ונתתם, דדי היה לכתוב ואם אין לו בת נחלתו לאחיו, ומשמע בהעברה בעלמא בלא שום קנין, עכ"ל, ונראה לבאר דבריו, דזה פשוט דיורשים אלה המפורשים בפרשה כאן א"צ קנין אחרי דהתורה זכתה אותם בזה, ובכ"ז כתיב הלשון ונתתם דמשמע שצריך ליתן ובלא נתינה דהיינו קנין אינו ניתן, ובאמת אין כן אלא שא"צ קנין כמש"כ, הרי חזינו דלשון נתינה מורה גם על זכיה בלא קנין, כך הנתינה של שכ"מ שדבריו ככתובין וכמסורין דמי אע"פ שאומר בלשון תנו א"צ קנין. ובתו"ח פירש דדייק מלת את דרבויא היא, ולדעתי פי' זה קשה, דא"כ מאי מקשה הגמרא האי והעברתם מבעי ליה לכדרבי דאין לך מי שמעביר נחלה משבט לשבט אלא בת [היא הדרשה שבפ' הקודם], ואי ס"ד דהרבוי כאן הוא ממלת את אין מקום לדיוק הגמ', ולבד זה דחה הרשב"ם פי' זה שהביאו בשם ר"ת. ואמנם לשני הפירושים הוי דרשה זו אסמכתא בעלמא דעיקר קנין מתנת שכ"מ הוא מתקנת חכמים כדי שלא תטרוף דעתו עליו אם ידע שדבריו אינם מתקיימין. 
@22כד) 
@11ובבאור דבר זה כתבנו לעיל ריש פ' במדבר, יעו"ש, ואע"פ שהן משתי אמהות, כגון ראובן ויוסף בני יעקב אע"פ שהן מלאה ורחל, יורשים זה את זה בשביל שהם אחים מן האב, וכגון שמת יעקב אביהם, אבל אם יעקב חי הוא קודם, כמו שנתבאר לעיל בפסוק ח'. - 
@11ודע שכתב בפרישה לטור חו"מ סי' רע"ו דהא דכתיב ואם אין לו אחים לאו דוקא אחים אלא אפילו אחיות, דגם הן קודמין לאחי אביו, והקדימו בזה רבינו בחיי והוסיף באור דהלשון אחים באורו אחוה הכולל אחים ואחיות. 
@22כה) 
@11שכן מצינו כ"פ בלשון התורה רומז על קורבת אישות בלשון שאר, כמו בפ' אחרי איש איש אל כל שאר בשרו לא תקרבו שאר אביך היא וכדומה, ומזה הטעם דרשו בכתובות מ"ז ב' אליבא דחד מ"ד שארה כסותה וגו', שארה זו עונה, ועיין בתוי"ט פ"ח מ"א שטרח הרבה בבאור הדרשה שארו זו אשתו, וזה גרם לו משום דהבין דכונת הגמ' דשארו פירושו אשתו ממש, אבל באמת לא כן הדבר, אלא כמש"כ דשארו פירושו קרבת אישות, ומכיון דכתיב כאן שארו הקרוב אליו דרשינן על אשתו משום דאין לך יותר קירוב באישות במנהג העולם והצניעות מאשר בעל באשתו, ודו"ק. 
@11והנה אע"פ דלפי"ז היה לו לכתוב ונתתם את נחלת שארו לו, מפרש בגמ' דדרשינן באמת כאלו היה כן כתוב, והיינו שגורעין ו' מנחלתו ולמ"ד מלשארו ומחברים אותם יחד לתיבה אחת, והוי כמו שכתוב ונתתם את נחלת שארו לו. 
@11ובטעם הכרח דרשה זו באופן כזה נראה לי משום דקשה לחז"ל האיך השמיטה התורה כלל וכלל שייכות האשה לבעל לענין ירושה, אחרי שבחייהם נחשבת כגופו ובמותם יפרדו כל כך באין כל שמץ שייכות בטובם ונחלתם, ולכן ראו לדרוש כזה. ולמקצת פוסקים ירושת הבעל דרבנן, ודרשה זו אסמכתא. 
@22כו) 
@11ר"ל יכול דנפרש גם כפשטות הכתוב ונתתם את נחלתו אם ימות, לשארו הקרוב אליו דהיינו לאשתו ת"ל וירש אותה, דאותה מיותר, והלכך אתא לאגלויי ארישא דקרא דגורעין ומוסיפין ודורשין, כך נ"ל לפרש דרשות אלו. ועיין ברש"י כתובות פ"ג א' במשנה שם מש"כ בזה, ולא זכיתי להבין דבריו שם על בוריין, ולדעתנו כפי שביארנו הענין ברור ומובן. 
@22כז) 
@11באור הענין, כי מדין תורה כשפוטר הבעל את אשתו בגט צריך לפוטרה עד שלא ישאר לו עמה שום יחס וקשר ואגידה, ומבעי האומר לאשתו הרי זה גיטך והרי את פטורה מחבלי האישות עמי לכל דבר חוץ מפרט זה שאם תמותי אירשך, אם הוי זה שיור או לא, כי אולי יש סברא לומר שכיון שאין שיור זה בעניני נשואין שהרי מותרת להנשא לכל אין זה נקרא שיור ויחס אליו, או מכיון שענין ירושתו אותה נמשך מקשר האישות שבהם וכדכתיב לשארו וירש אותם, עדיין נשאר ביניהם יחס אגידה, ומסיק דלא איפשטא האיבעיא, ולכן הוי ספק מגורשת שלכתחילה לא תנשא ואם נשאת תצא והולד ספק ממזר ואין לה תקנה רק בגט אחר. 
@22כח) 
@11ר"ל כל הירושות שבפרשה זו מקשינן לירושת הבן, דכמו בן ובת הבן קודם לבת כך בדורות שאחריו הבן קודם לבת, כמו בן הבן ובת הבן הבן קודם, וכן בשאר היורשים שהאחים קודמים לאחות לירש בנכסי האח, והאחות לאחי האב של מת וכן להלאה, ודריש כן מלשון ואם דכתיב בכולן בו' מוסיף על ענין ראשון, ומ"ש ירושה שניה, לאו דוקא שניה לבד אלא אפי' ירושה עשירית, ורק מפני דירושת הבן היא ראשונה דהוא יורש קודם לכל, קורא לכל אלה שאחריו בשם כולל ירושה שניה. 
@22כט) 
@11ר"ל מדקרי ליה משפט, ולכן אין דנין דיני נחלות אלא בשלשה, והיינו כשמחלק נכסיו ובקנין אין יכולים היורשים לחזור ועושין את הדין בעל כרחם, ועיין בחו"מ סי' רנ"ג, וכן אין דנין דיני נחלות אלא ביום, ומבואר לפנינו ר"פ תצא. 
@22ל) 
@11ר"ל אע"פ שזה ממון הוא, וקי"ל דבדבר שבממון יכול אדם להתנות אפי' אם הענין מפורש בתורה כמו באומר לאשה התקדשי לי על מנת שאין לך עלי שאר וכסות מקודשת, אפ"ה כאן מורה הלשון חוקה שלא ישתנה הדבר מכפי המפורש ולא בתנאי. ומסיים עוד הרמב"ם וז"ל לפיכך האומר איש פלוני בני בכור לא יטול פי שנים איש פלוני בני לא יירש עם אחיו לא אמר כלום, עכ"ל. ולא ידעתי איפה מצא דרשה זו בלשון חקה, ואף יש להעיר למה לא חילק אם מחל הבן חלק ירושתו אם מהני, ובגמ' מבואר מפורש לכאורה שאם מחל הבן בפירוש הוי מחילה, כי זה לשון המשנה והגמ' בב"ב קכ"ו ב', האומר איש פלוני בני בכור לא יטול פי שנים, איש פלוני בני לא יירש עם אחיו לא אמר כלום, מפני שהתנה על מה שכתוב בתורה, ומפרש בגמ' לימא מתני' דלא כר' יהודה, דאמר בדבר שבממון תנאו קיים, דתניא, האומר לאשה הרי את מקודשת לי על מנת שאין לך עלי שאר כסות, ר' יהודה אומר הרי זו מקודשת, ומשני אפי' תימא ר"י, התם ידעה וקא מחלה, הכא לא קא מחיל. ופירש הרשב"ם דמה הנאה יש לו לבן למחול, ואע"פ ששתק הבן אין זו מחילה דאינו רוצה להכעיס את אביו, עכ"ל. ועכ"פ למדים אנו מדברי הגמ' דהיכי שמחל בפירוש הוי מחילה, וקשה טובא מה שלא ביאר כן הרמב"ם. 
@11ויותר מזה נפלא הדבר שהדרשה שמביא מלשון חקה לומר שלא תשתנה ואין מועיל בה התנאי, סותר הענין, דאין מועיל כלל תנאי ומחילה מפורשת, בעוד שבגמ' מפורש דאם מחל בפירוש הוי מחילה, כמבואר. 
@11ולכן נראה דהרמב"ם מפרש הלשון הכא לא קא מחיל, לא כפי' רשב"ם מה הנאה יש לו לבן שימחול, אלא כלומר אי אפשר לו למחול ולא מהני מחילתו, וטעם הדבר ביארנו לעיל בפ' ח' אות ט"ו מפני דענין ירושת הבן את אביו הוי כדבר הבא בתולדה ובטבע שאין באפשרות להשתנות, ככל דבר מוטבע בהנהגת העולם, עי"ש בארוכה. וביארנו שם דמטעם זה לא מהני שום סילוק הבן מירושה, ולמען תת סמך לענין זה מלשון התורה הביא הרמב"ם מפסוק זה דכתיב ביה חקה, ובעלמא דרשינן כל מקום שנאמר חקה מעכב, והיינו בלא שינוי, ואע"פ שבגמ' לא באה דרשה זו, אך כבר כתבו הראשונים דדרך הרמב"ם להסמיך דין מקובל בגמרא וסברא על לשון התורה שבאותו ענין, וביארנו מדרכו זו בר"פ שמיני (י' ו'), יעוי"ש. 
@11ועל פי באור זה בדברי הגמרא ורמב"ם יתבארו היטב דברי הגהות אשר"י במשנה דב"ב הנ"ל (פ"ח סי' ט"ו) וז"ל, אבל אם מחל הבכור בפירוש הוי מחילה דמתנה קרייה רחמנא [ר"ל חלק הבכורה] דכתיב לתת לו פי שנים, ובירושה [שם כתוב ובירושלמי, אבל הוא ט"ס ונשתרבב מהמלה ובירושה, ועיין בקצוה"ח סי' רע"ח ס"ק י"ג שנטרד ע"פ ט"ס זו] אפי' מחל בפירוש לא הוי מחילה, דבעל כרחו הוא שלו, אבל בעלמא דידע דמחיל ויש בידו למחול תנאו קיים, עכ"ל. רומז להא דר"י הנ"ל שהבאנו, הרי דגם בעל ההגהות מפרש דברי הגמרא כמש"כ, דהלשון הכא לא קא מחיל פירושו שאינו יכול למחול, וזה מבואר. 
@22לא) 
@11פירש"י שבשעה שעלה משה להר לוה אותו יהושע עד ההר ושם חכה עליו עד שובו ושם ירד לו מן מן השמים ואכל. וגם יש לפרש לחם אבירים שבכאן ענינו הוא כנוי למזון רוחני, והוא ע"פ מ"ד במדרשים דהתואר על יהושע איש אשר רוח בו פירושו שיכול להשיג ברוחו דעת כל איש מישראל ולעמוד על דעתו, וזה באמת סגולה הראויה לאיש אלהים, וכל זה כלול בתואר לחם אבירים ע"פ המבואר מקודם בגמרא לחם אבירים לחם שמלאכי השרת אוכלין והיינו רוח חכמה רוחנית. 
@22לב) 
@11פירש"י תלה החכמה והגדולה במשה כאלו הוא נתנה ליהושע והיא אינה רק משל הקב"ה. והתוס' פירשו בענין אחר שהאדון מצוה למשרתו ליתן למכירו יין סתם והמשרת נותן בעין יפה היינו יין מובחר, כך הקב"ה צוה למשה וסמכת את ידך עליו [יד אחת] והוא סמך בשתי ידיו כדכתיב ויסמוך את ידיו עליו, ולפירוש זה יסייע לשון המדרש, טוב עין הוא יבורך זה משה שאמר לו הקב"ה וסמכת את ידך והוא סמך בשתי ידיו, וכן נראה כפי' זה מהאגדה שנתבאר בסמוך פסוק כ' אות ל"ד ומהדרשה שלקמן פסוק כ"ג בכל אדם מתקנא חוץ מתלמידו, ויליף ממשה דסמך שתי ידיו על יהושע, יעו"ש. 
@22לג) 
@11במשה כתיב כי קרן עור פניו, ולכן אמרו פני משה כפני חמה והמסתכל בחמה עיניו כהות. ונראה דסמיך על סוף הפסוק למען ישמעו כל עדת, ולפי שטחית הענין הול"ל למען יראו, כי להוד הפנים מקביל חוש הראיה ולא חוש השמיעה [ובבאור הרו"ה דקדק כן בשם פירש"י כת"י], אלא דבזה בא לרמז שאסור להסתכל בפני נשיא ולכן לא כתב למען יראו. ואחרי ימים רבים מצאתי בש"ס דפוס בסיליא"ה משנת של"ח הובא באמת כל הפסוק, וזה מאמת יותר פירושנו. 
@11וטעם איסור ראיה זו, נראה משום דבהוד הנשיא יש הוד השראת קדושה עליונה וכעין מ"ש בחולין צ"א ב' לענין יעקב שהמלאכים היו עולין ומסתכלין בדיוקנו של מעלה ויורדין ומסתכלין בדיוקנו של מטה, ופירש"י פרצוף אדם שבארבע חיות בדמות יעקב, והדברים עתיקים, ולכן הוי כמסתכל בדמות דיוקנו של הקב"ה. 
@11ונראה דאיסור זה הוא רק בהסתכלות עיונית ותמידית, אבל ראיה שטחית מותר, ולא עוד אלא שיש מצוה בזה וכמש"כ בישעיה ל' והיו עיניך רואית את מוריך, וכ"נ לדייק מלשון המסתכל שמורה על ראיה עיונית, וראיה מכרחת לזה, שהרי כן אמרו בגמרא כאן המסתכל בקשת עיניו כהות וכנגד זה קיי"ל הרואה קשת מברך, אלא ודאי דראיה והסתכלות שני ענינים הן, ועיין מש"כ בענין זה בפ' תולדות בפ' ותכהינה עיניו מראות. 
@22לד) 
@11ומסיימו בגמרא שהיו אומרים אוי לאותה בושה אוי לאותה כלימה, ואינו מבואר מה הבושה וכלימה בזה שגדול משה מיהושע והלא משה אדון כל הנביאים היה ולא קם נביא כמשה. ונראה דיש שייכות וסמיכות לאגדה זו עם המבואר לעיל פ' י"ח שמשה נהג טובת עין ביהושע בהשפיעו עליו מרוחו ולא החסיר דבר ממנו, ועוד השפיע עליו יותר ממה שהורשה מהקב"ה, יעו"ש, וכתיב ביה לא ימיש מתוך האהל, ובכ"ז לא היה בו די כח לקבל השפעה זו, והרי זה באמת אי כבוד. 
@22לה) 
@11דכתיב בפ' מטות ויאמר אלעזר הכהן אל אנשי הצבא כל דבר אשר יבא באש תעבירו באש, ואע"פ שהקדים לזה זאת חקת התורה אשר צוה ה' את משה, בכ"ז לא הוי לפתוח דבריו בפני משה, ולכן נענש שירד מגדולתו, שהיה עתיד יהושע לעמוד לפניו ולשאול ממנו ספקותיו ולבסוף לא היה צריך לו. ורש"י פירש שאמר הקב"ה שישאל יהושע ממנו דבר הלכה, וצ"ל דהלשון דבר הלכה לאו דוקא הלכה ממש באיסור והיתר וכדומה, שהרי עמידה זו דאיירי כאן היא בענין שאלות באורים ותומים, ורש"י עצמו כתב בעירובין מ"ה א' דשאלות איסור והיתר אין שואלין באו"ת [והטעם פשוט משום דלא בשמים היא] אלא הכונה לשאול לו דבר הלכה בעניני והנהגות העולם, כמו בדבר מלחמת הארץ וחלוקתה וכדומה. 
@11ובאמת מצינו לחז"ל שקורים גם לאגדות וידיעות שונות בשם הלכה, כמו בברכות ל"א א' אל יפטר אדם מחבירו אלא מתוך דבר הלכה, ומביא למשל על זה ענין אגדי, ובסנהדרין ק"ז א' נתעלמה ממנו הלכה אבר קטן יש באדם וכו', ורש"י פ' וישלח בפסוק וישקהו מביא ממדרש, הלכה בידוע שעשו שונא ליעקב, וא"כ לא יפלא אם גם עניני ישראל בכלל והידיעות להם יכונו בשם הלכה. 
@22לו) 
@11הלשון לו משמע לו לבדו שאין שומע אלא הוא. וכפי הנראה מפרש ושאל לו להכהן וא"כ ממילא מוכרח שאין יוצאין בהרהור, ורש"י פירש בע"א. 
@22לז) 
@11פירש"י כדין שאינו חוזר, עכ"ל. ובאור הדברים מפני שדין אמת אינו יכול להיות נשתנה מאשר הוא, כי האמת יחיד ומוחלט הוא, וזה דייק מלשון כמשפט שמורה על ענין גמור ומוחלט כמש"כ לעיל בפ' ה' ויקרב משה את משפטן. 
@22לח) 
@11כלומר שמבארים ומפרשים את דבריהם, והמבאר ענין סתום מכונה בשם מאיר עדה"כ מצות ה' ברה מאירת עינים, פתח דבריך יאיר, ותעלומה יוציא אור (איוב כ"ח) וכדומה, וע"ע לפנינו בפ' תצוה (כ"ח לו). 
@22לט) 
@11דכך משמע כאן שאז שעת סכנה ויש קטרוג הדין וצריך להושיב ב"ד עליהם. ועל פי דרשה זו יתבאר המשך ושייכות לשון הפ' בפ' תצא, כי תצא מחנה על אויבך ונשמרת מכל דבר רע, כלומר שבעת שתצא למלחמה תהיה זהיר ממעשים רעים ומקטרוג השורר אז, כמבואר כאן. 
@22מ) 
@11כל מלחמה שאינה נגד שבעה עממין או נגד עמלק שהן מלחמת חובה נקראת מלחמת רשות. והנה אע"פ דמשמעות הכתוב דקאי על אלעזר, מ"מ דריש מהוא דכתיב בתריה דקאי על מלך כמבואר בדרשה הסמוכה עיי"ש וצרף לכאן. 
@22מא) 
@11נראה דלכן הכריחו להדורש הזה להוציא הפסוק ממשמעותיה, משום דקשה ליה אריכות וכפל לשון שבפסוק זה, הוא וכל בני ישראל אתו וכל העדה, דאחרי דכתיב כל בני ישראל למה כתיב עוד כל העדה, ולכן דריש מן וכל בני ישראל אתו זה משוח מלחמה, כלומר, מי שכל בני ישראל אתו לצאת למלחמה אחריו, וכל העדה אלו סנהדרין שכן נקראו סנהדרין בשם עדה כדכתיב (פ' מסעי) ושפטו העדה, וכמבואר לפנינו בפ' ויקרא (ד' י"ג). 
@11ועיין בסנהדרין ט"ז א' על המשנה אין מוציאין למלחמת הרשות אלא ע"פ ב"ד של שבעים ואחד, ומפרש בגמרא, מנה"מ, א"ר אבהו, דאמר קרא ולפני אלעזר הכהן יעמוד, הוא זה מלך, וכל בני ישראל אתו, זה משוח מלחמה, וכל העדה אלו סנהדרין, ופריך ודילמא לסנהדרין הוא דקאמר רחמנא דלשיילו באורים ותומים [ופירש"י ודילמא הא דקמדכר קרא בסנהדרי גדולה משום שאילת או"ת הוא דאתא לאשמעינן דנשאלין לסנהדרין באו"ת וכן למלך ולמשוח מלחמה אבל לא להדיוט ולעולם לענין לצאת למלחמה יוצאין בלא רשות סנהדרין, עכ"ל] אלא וכו' [ויליף מדרשה אחריתא], וכתב שם בגליון בזה"ל, יומא ע"ג ב' עיי"ש ומצוה ליישב, ע"כ. והכונה פשוטה דקשה טובא האיך סותר ר' אבהו עצמו מכאן ליומא, דביומא מפרש הפסוק לענין שאלה באו"ת כהדרשה שלפנינו, וכאן מפרש לענין יציאה למלחמה. 
@11ולי נראה דיש להגיה כאן קצת הנוסחא, וכך צ"ל, מנה"מ, דאמר קרא ולפני אלעזר הכהן יעמוד וכו', ופריך ודילמא כדר' אבהו דלסנהדרין קאמר להו רחמנא וכו' ובזה הכל מבואר, ודו"ק. והנה אנחנו השמטנו דרשה דסנהדרין הנ"ל, משום דכפי המתבאר איפרכא בגמרא ולא קיי"ל כן, אלא העיקר דהפסוק איירי לענין שאלה באו"ת וכמבואר לפנינו. 
@22מב) 
@11ואע"פ דהקב"ה צוה אותו לסמוך עליו (פ' י"ח), אך הקב"ה צוהו לסמכו ביד אחת כמבואר שם וסמכת את ידך עליו, והוא סמכו בשתי ידיו כמבואר כאן ויסמוך את ידיו עליו, ועיין מש"כ השייך לזה לעיל בפ' י"ח. 
@00פרק כח 
@22א) 
@11ר"ל מה מקום פרשה זו בכאן, ויותר היה נכון לכותבה בס' ויקרא בעניני קרבנות. 
@22ב) 
@11בס' התוה"מ פירש דרשה זו מפני שהתמיד היה בא לבטל עבודת השמש שהיו העובדי כוכבים משתחוים ועובדים אותה פעמים ביום, בזריחתה ובשקיעתה, ועבודת הבקר היתה פונה למזרח ועבודת בין הערבים למערב, וצוה הקב"ה להקריב לפניו שני תמידים ותהיה שחיטת תמיד של שחר על קרן צפונית מערבית ושל בין הערבים על קרן צפונית מזרחית, היפך עבודת השמש. והנה אמרו חז"ל שאם היה נכנס משה לארץ היה מבטל יצר דעבודת כוכבים ולא היה צריך לעבודת התמיד, וכיון שביקש יפקוד ה' איש על העדה ונתמנה יהושע שהיה ענינו להנהיג מלחמות ולא היה בכחו לבטל יצרא דעבודת כוכבים, לכן אמר הקב"ה למשה שיפקוד את בניו שלא ימירו את כבודו באלהי נכר ולא יעבדו לשמש כאשר עובדים האומות, ולתכלית זו צוה פרשת התמיד להורות היפך עבודת השמש, כמבואר, וזה באור דרשה זו. וע"ע מש"כ בפ' בא בפ' משכו וקחו לכם ולקמן אות ז' ובפ' ג' אות י'. 
@22ג) 
@11כי כל ישראל בעלים לקרבן התמיד, וא"א שיהיו כולם עומדים ע"ג הקרבת תמידין פעמים בכל יום ואלו האנשי מעמד הוו שלוחי כל ישראל ובאי כחם. 
@11אך אינו מבואר מניין הוא כן שהבעלים צריכין לעמוד אצל קרבנם, ועיין בסוטה ח' א' אין קרבנו של אדם קרב אלא א"כ עומד על גביו, ופירש"י וז"ל, מצוה שיעמוד וישמור על קרבנו ונפקא לן בספרי מתשמרו להקריב לי במועדו, עכ"ל. אך אינו מבואר טעם עמידה ושמירה זו, ואולי הוא מפני שצריך לסמוך, ולפי"ז ידויק לשונו שכתב מצוה ולא חובה, יען כי סמיכה גופא אינה אלא מצוה ולא חובה דבדיעבד אם לא סמך אינו מעכב, כמבואר לפנינו ר"פ ויקרא. 
@11ומה שכתב דנפקא לן בספרי מן תשמרו להקריב לי במועדו, צ"ע שלא הביא זה מגמרא דתענית שלפנינו. - 
@11ודע דבקדושין מ"א שקיל וטרי הגמרא איפה מרומז בתורה ענין שליחות בכלל, יעו"ש. ולכאורה הוא דבר פלא שאינו מביא מכאן שאנשי המעמד היו שלוחי כל ישראל, וצ"ל משום דאין ראיה מוחלטת מכאן משום דהשלוחים עצמן ג"כ בכלל החיוב עם כל ישראל, והרי יש להם חלק בקרבן, ומגו דזכי לנפשייהו זכו נמי לחברייהו משא"כ בשליחות דעלמא, וכהאי גונא אמרו בגמרא שם לענין הלמוד משחיטת הפסח. וזולת זה י"ל דאין ללמוד מכאן, משום דלא יתכן שיהיו כל ישראל עומדין על שחיטת התמיד, ואין דנין אפשר משאי אפשר. 
@22ד) 
@11והתם בפסח היה הביקור ד' ימים, שהרי לקיחתו היתה בעשור לחודש. וענין הביקור הוא אם אין בו מום, ומה שאינו די ביום אחד הוא משום דיש מומים כאלה שאין נראין ונבדקין מהר, כמו תבלול עין וכדומה מהנחשבים בפ' אמור. 
@11ועיין בטורי אבן למגילה ל' ב' שכתב שענין הביקור הוא רק למצוה ולא לעכוב. ותמיהני על זה ממ"ש בסוכה מ"ב א' השוחט את התמיד שאינו מבוקר כהלכתו בשבת חייב חטאת וצריך להקריב תמיד אחר, ואם היה כשר בדיעבד הלא היה פטור בשבת וגם לא היה צריך אחר, אך כפי הנראה מדבריו דרך אחרת לו בפי' הגמ' הנ"ל, וצ"ע. 
@22ה) 
@11נראה דלאו דוקא שרק מלשון זה נצחום, שהרי מאי אולמא הלשון תשמרו מלשון תעשה שנסמכו בו הצדוקים, אלא ר"ל שהם הכריעו דעתם ע"פ סברות אחרות, והלשון תשמרו שהביאו הוא רק לעומת זה שהוכיחו הצדוקים מלשון תעשה אמרו שאין מזה ראיה, שהרי כנגד זה כתיב תשמרו בלשון רבים, וקצת משמע כן גם מפירש"י שהנצוח היה ממקום אחר, שכן כתב על לשון הגמרא מאי אהדרו רבנן וז"ל מאי אהדרו רבנן כשנצחום, עכ"ל. 
@22ו) 
@11שהבהמה הנקצה לעבודת כוכבים פסולה לקרבן מן התורה. 
@22ז) 
@11ואע"פ דכבר נפקינן איסור מוקצה בין שאר הפסולין בר"פ ויקרא, בכ"ז נראה דאיצטריך לאשמעינן זה כאן בפרשת תמידין עפ"י המבואר באגדות דתכלית ומטרת התמידין בבקר ובערב היתה כדי לבטל לעבודת השמש שהיו נזקקין לה לעבדה בזריחתה ובשקיעתה, וכמש"כ בריש פסוק זה אות ב', יעוי"ש. ולכן רמז כאן תשמרו להקריב לי במועדו, היינו את הכבש אחד תעשה בבקר וכו' ולא לאדון אחר שעובדים כהאי גונא, דהיינו עבודת השמש, וממילא נתבאר שכל ההקצאות למיני עבודת כוכבים פסולים, ועיקר הדיוק הוא מן המלה,,לי" המיותרת אחרי דכתיב לעיל מזה קרבני לחמי לאשי ודריש לי ולא לאחר. 
@22ח) 
@11ע"ל בפ' בהעלותך מש"כ בפסוק ויעשו בני ישראל את הפסח במועדו, דיש שדורשים לשון במועדו אפי' בשבת ובטומאה ויש שלא דרשי, אמנם זה הוא רק בפסח, אבל בתמיד הכל מודים דדרשינן כן משום דכאן מפורש שתמיד דוחה שבת כדכתיב וביום השבת שני כבשים ובפסוק י' עולת שבת בשבתו, וממילא שכן גם בטומאה, ומכאן ילפינן למועדו דפסח שגם שם דוחה שבת וטומאה, וע"ע מש"כ שם. 
@22ט) 
@11יתכן דהדיוק הוא מדלא כתיב לְיום (בשו"א) וכמו מיום לְיום (אסתר ג', ז') כה עשו לְיום ביום (דה"ב כ"ד, י"א), וכתיב לַיום (בפת"ח הידיעה) אף שלא הזכירו מקודם, משמע דעל דבר ידוע או נראה לכל יכוון, (וכמו שכתב בכגון זה הראב"ע בפי' לתורה בפסוק את השמים ואת הארץ, דלכן באו בה"א הידיעה להורות כי על אלה הנראים ידבר, ע"ש), ולכן דריש דהכונה כנגד השמש הנראה לכל, יהשמש נקרא גם יום, וכמ"ש ביחזקאל ל', ועיין באות הסמוך. 
@22י) 
@11וכתבו המפרשים שדבר זה קבלה היא, וסמכוהו איתור לשון שנים ליום, אחרי דכתיב את הכבש אחד תעשה בבקר ואת הכבש השני תעשה בין הערבים, וממילא מבואר דהוו שנים, אבל לפי מש"כ בריש פסוק הקודם אות ב' ואות ז' שכל ענין ותכלית התמידין היה כדי להמשיך את הלבבות מעבודת השמש שהיו משתחוים ועובדים לה האומות פעמים ביום בזריחתה ובשקיעתה, יעוי"ש, וידוע שהשמש זורח מצד מזרח ושוקע לצד מערב, לכן כונת המצוה לשחוט את התמיד של שחר על קרן מערבית ושל בין הערבים על קרן מזרחית, דבאופן כזה פונים כנגד היום, כלומר שפונים עורף לשמש, ובזה יחלש כח האמונה בעבודת השמש, וכ"כ בס' התוה"מ. 
@22יא) 
@11ר"ל ממובחר שבעדרו, ועיין ביומא ל"ד ב' דיליף הא דבעינן מן המובחר מפסוק דפרשה ראה ממבחר נדריכם, ומפרש שם דצריכי שני הפסוקים, חד בנדר וחד בנדבה, משום דיש צד לומר שהנדבה צריך ליפותה כדי שתתרצה לדורן, וכנגד זה יש סברא לומר שהחובה המוטלת צריך לפרוע בעין יפה, ולכן קמ"ל זה בשניהם. - 
@11ודע דנראה לומר דט"ס קל יש בדרשה זו, וצ"ל אם נאמר הכבש למה נאמר אחד, ור"ל אחרי דכתיב הכבש בה"א הידיעה הול"ל האחד ג"כ בה"א הידיעה, וכן הוא מדרכי הלשון, ועיין תוס' ריש כתובות ב' א'. ונראה שזו היא כונת רש"י שציין על מ"ש אם נאמר כבש וכו' וז"ל את הכבש אחד תעשה בבקר, עכ"ל, והוא הפסוק שלפנינו, ולכאורה מנין לו שכוון לפסוק זה ודילמא כוון לפסוק דפרשה תצוה (כ"ט ל"ט) או לפסוק דפ' מצורע (י"ד י"ב), אך משום דשם כתיב הכבש האחד, וא"כ הלשון מכוון, משא"כ כאן דכתיב בלשון שאינו דבוק, הכבש אחד, ודו"ק, וע"ע מש"כ השייך לענין זה בפ' מצורע (י"ד כ"א). 
@22יב) 
@11ותפלת ערבית אין לה עיקר במה לתלות, ורק בהמשך מקרבנות היום והם האברים ופדרים שמתאכלין כל הלילה, ולכן קי"ל דתפלת ערבית רשות. והנה עיקר הדבר בא גם בבבלי ברכות כ"ו ב', רק שם לא הובאו הכתובים כמו שהעתקנו, ועוד כתבנו מענין זה בפ' לך ובר"פ ויצא ובר"פ צו, וכאן אין מקומו להאריך. 
@22יג) 
@11זה מפרש אליבא דחד מ"ד דהלשון בין הערבים פירושו בין שני ערבים, כלומר מעלות השחר עד שקיעת החמה, דהיינו בין סוף ערב דאתמול ותחלת ערב דאורתא, ופריך על זה א"כ תמיד דכתיב ביה בין הערבים ה"נ דכולא יומא כשר, ומשני התם מדכתיב את הכבש אחד תעשה בבקר מכלל דבין הערבים בין הערבים ממש [ובגה"ש הגיהו דצ"ל הכבש האחד, וא"צ לזה דבאמת כתיב לפנינו הכבש אחד, אך אולי כוונו לפ' תצוה דשם כתיב כן], ופריך עוד אימא חד בבקר ואידך כולי יומא, ומשני אחד בבקר ולא שנים בבקר, ור"ל אי ס"ד אידך כולא יומא, א"כ גם בשחרית מותר להקריבו דגם שחרית בכלל כל היום ויהיה אפשר לפי"ז שנים בבקר והכתוב אומר רק אחד בבקר. - 
@11ועיין ברי"ף פ"ג דברכות שמי שנזכר באמצע התפלה שכבר התפלל פוסק אפילו באמצע ברכה, משום דאם בא לגומרה נמצא כמו שמקריב שני תמידין בשחרית, ונראה דסמך בזה על הדרשה שלפנינו. 
@22יד) 
@11והיינו אחר ו' שעות ומחצה שאז ינטו צללי ערב שהחמה נוטה למערב, וזה הוא מדין תורה, אבל חכמים אחרוהו לזמן השחיטה שתי שעות, דהיינו בשמונה שעות ומחצה כדי שיהיה פנאי להקריב קודם עשייתו נדרים ונדבות שאסור להקריבם אחר תמיד של בין הערבים כמבואר לפנינו ר"פ צו. ואמנם אין זה עקירת דבר מן התורה, יען כי הלשון בין הערבים סובל עוד כונה בין שני ערבים, ולכן חלקו אותן ו' שעות של אחר חצות שיהיה באמצען, שעה אחת לעשייתו וב' שעות ומחצה לאחר עשייתו, ולכן קיי"ל דתמיד בכל השנה נשחט בשמונה ומחצה וקרב בתשעה ומחצה וסמכוהו אקרא זה, ורק בערב פסח מקדימין שעה להשחיטה ושעה להקרבה מפני רבוי הפסחים. 
@22טו) 
@11דבפסח כתיבי שתי הלשונות, בפ' בא כתיב בין הערבים ובפ' ראה כתיב שם תזבח את הפסח בערב, ועוד ביארנו בארוכה דרשה זו בפ' בא, יעוי"ש וצרף לכאן. 
@22טז) 
@11הא דהקריבו ישראל עולות במדבר מבואר ס"פ משפטים ויעלו עולות, וס"ל דפסוק זה סמיך על ההיא עולה, כלומר לעשות לדורות כמעשיה. 
@22יז) 
@11הנה כאן כתיב פעם אחת שטעון נסכים וצריך ללמוד אחד מחבירו או של שחרית משל ערבית או של ערבית משל שחרית, וס"ל לרבנן דמה דכתיב ונסכו רביעית ההין לכבש האחד קאי אכבש של ערבית משום דמיניה סליק כדכתיב ואת הכבש השני תעשה בין הערבים ועשירית האיפה וגו' ונסכו וגו', וא"כ ילפינן של שחרית משל ערבית, ודעת רבי בגמ' דילפינן של ערבית משל שחרית ומפרש המשך הכתובים באופן אחר, ועיין בבאור פלוגתתם בפירוש רבינו חננאל בגה"ש ובהגהות הגר"ב רנשבורג לש"ס. 
@22יח) 
@11איירי ביין המתקבץ מנסכים הנשפכים בין כבש למזבח ומנקים אותם כדי שלא יסתמו החלל, ואמר בזה דצריך לשרפם במקום קדוש בעזרה, ויליף זה מנותר, דכמו דתלי התם דבר השריפה משום דקודש הוא כך נסכים מדנסוכם בקודש צריכים ג"כ שריפה, ומדנותר נשרפת במקום קדוש כך נסכים, דשניהם קדושה אחת. ובספרי כאן הגירסא בקודש יתנסכו ובקודש יתבלעו, וזה כדעת חכמים במעילה י"א א' דס"ל דשיתין [חללים שבמזבח] מחוללין ויורדין עד התהום, וא"כ לא שייך בהו שריפה, אך הגר"א הגיה ובקודש ישרפו, וכנראה ס"ל דהלכה כראב"צ, וי"ל בטעמו משום דכיון דהגמ' שקיל וטרי הרבה לאוקים המשנה כראב"צ משמע דס"ל לסתמא דגמ' דהלכה כמותו. 
@11ורמב"ם השמיט כל ענין זה דראב"צ, ובפ' ב' מבית הבחירה העתיק המשנה דמדות (פ"ג מ"ג) לענין השיתין שהיו מנקין מקבוץ הדמים הנקרשים, אבל מענין הנסכים לא ביאר מאומה, וקשה לומר דס"ל דהלכה כחכמים שהבאנו שהשיתין היו מחוללין עד התהום, וא"כ לא נקרש ולא נקבץ מאומה, יען שהרי הוא בעצמו פסק שהיו מנקין מקבוץ דמים וא"כ גם מקבוץ יין היו צריכין לנקות, וגם כפי שביארנו משקלא וטריא של הגמרא מתבאר דהלכה כראב"צ ולכן לא נתבאר לי דעתו בזה, ובכלל פליאה גדולה היא שהשמיט לבאר כל ענין זה. 
@22יט) 
@11ר"ל באהל מועד ולא בבמה. 
@22כ) 
@11וסמיך על סוף הפסוק נסך שכר לה', ודריש לה' כמו לפני ה' והבמות אין נקראות לפני ה', כמו שבארנו בר"פ ויקרא, ועיין מש"כ לעיל בפ' שלח (ט"ו א') לענין נסכים בבמת יחיד. 
@22כא) 
@11כך משמע ליה מכפל לשון הפעל הסך נסך, ומהבדל השם נסך שכר שפירושו נסך של שכר, ואם לא היה רק נסך אחד לא הו"ל לכתוב אלא נסך שכר ולא גם הסך, אלא ודאי שיש שני נסכים, ומרמז לניסוך המים בחג. 
@22כב) 
@11פירש"י מדשני קרא בדבוריה ש"מ תרתי, ואינו מבואר איך ש"מ. ולולא דבריו נראה לפרש דאם היה כונת הכתוב להורנו רק משני נסכים של יין הו"ל לכפול רק הפעל נסך, ולזה יותר מכוון בלשון אחד או הסך הסך או נסך נסך, אבל ל"ל עוד לציין שהנסך הוא של שכר כיון שהוא דבר ידוע, אלא ודאי שמין נסך אחד הוא של מים, וא"כ אשמעינן בזה דהנסך שבכאן הוא של יין, ולפי"ז צ"ל בגמ' מאי הסך נסך שכר ש"מ תרתי, ודו"ק. וע"ע מש"כ מענין זה בפרשה הסמוכה פ' י"ח, דעיקר ענין ניסוך המים בחג הוא הלכה למשה מסיני, ורק חז"ל מצאו רמז בתורה לזה, ועי"ש עוד בכלל ענין ניסוך המים. 
@22כג) 
@11סותמין את נקב שבראש המזבח שהנסכים יורדין בו לשיתין. 
@22כד) 
@11יתכן כי דרשו שכר מלשון עושי שכר (ישעיה י"ט) במובן סתימה ופקיקה, וכמו ויסכרו מעינות תהום, והכונה בהשאלה מאי משמע כלומר איזה תועלת יוצאת מזה, ומפרש למען יתראה כשתיה שביעה וכו', ולכן צריך שיהיה היין עליו כגרון מלא ושבע, שכן גם דרך בני האדם שהנאת השתיה באה מהגרון, כלומר ע"י ששותין בלגימות גסות וגרון מלא הוא משביע, ולא ע"י שמכניס הרבה יין למעיו ע"י לגימות דקות, ולא דמי לאכילה שהשובע שלה באה רק במלוי כרס. 
@22כה) 
@11ר"ל אחרי דכבר כתיב בפ' ד' את הכבש אחד תעשה בבקר ואת הכבש השני תעשה בין הערבים, א"כ למה חזר עוד הפעם מעשה הכבש של בין הערבים. 
@22כו) 
@11דהו"א דהכי נדרש קרא אם את הכבש אחד תעשה בבקר אז תעשה השני בין הערבים, ואם לאו, יתבטל התמיד כל אותו היום. 
@22כז) 
@11ומבואר בגמ' מנחות נ"ח א' דזה דוקא במזבח ישן אבל במזבח חדש שעדיין לא קרבו עליו כלום לא יקריבו עליו תחלה את של בין הערבים, מפני דקי"ל שאין מחנכין את מזבח העולה אלא בתמיד של שחר. והנה דרשה כזו באה לפנינו בפ' תצוה כ"ט מ"א, ושם איירי לענין מזבח חדש, ומה שיש לבאר בענין זה בגמ' פירש"י התמוה מאד ביארנו שם. 
@22כח) 
@11נתבאר לפנינו בפ' תצוה משום דבקטורת כתיב שתי פעמים בבקר בבקר ובתמיד כתיב רק פעם אחת בבקר, ולאו דוקא בין דם לאברים ממש, שהרי בינתים הטיב גם שתי נרות, כמבואר הסדר במס' יומא ל"ג א', אלא ר"ל שלא היתה זריקת הדם והקטרת האברים תכופין זה לזה. 
@22כט) 
@11נראה דמדייק מדלא כתיב כמעשה כבש הבקר, דלשון זה היה כולל הכל, גם מעשה האברים, ומדכתיב כמנחת משמע רק שהמנחה של ערב תהא כמנחה של בקר אבל לא כל מעשה הקרבן דהיינו הקטרת אברים. 
@22ל) 
@11במראה ובקומה ובדמים, ובארנו ענין דרשה כזו בפ' מצורע בפ' ולקח שתי צפרים חיות ובפ' אחרי בפ' שני שעירי עזים ובכ"מ. והרמב"ם בה' תמידין השמיט דין עיקר כזה והוא פלא, ואולי דעתו דכיון דקיי"ל בפ"ד דמנחות דכבשי מוספין אין מעכבין זא"ז ואם אין שנים כשר גם אחד, וא"כ לא גרע שנים ואינם שוים מאחד יחידי, ועדיין צ"ע, שהרי עכ"פ הוא דין מפורש בגמ'. 
@22לא) 
@11כגון נותר מפסח ומקדשים שמצוה לשורפו. 
@22לב) 
@11אצטריך ליליף בזה משום שהסברא החיצונית מורה להיפך שמותר לשרוף מפני ששריפת קדשים מ"ע באש תשרפו ומלאכת יו"ט ל"ת, ועשה דוחה ל"ת. - 
@11ועיין בתוס' כאן הקשו כיון דקרא בשבת איירי מנ"ל לדרוש על יו"ט ודילמא דוקא ולא עולת חול בשבת דחמיר, ותרצו בדוחק רב. ולי נראה ע"פ מה שכתבנו בחבורנו שגם יו"ט נקרא שבת על שם השביתה שבו [ע"ל בפ' בא בפ' והיה לך לאות], ובכ"ז אם היה כתוב עולת שבת בשבת הו"א דקאי על סתם שבת יום השביעי בשבוע דבזה איירי וסליק מיניה וביום השבת שני כבשים, דהתם בודאי שבת ממש שהרי ביו"ט מביאים קרבנות מיוחדים, אבל מדכתיב בשבתו דריש בכל יום ששובתין בו, כלומר שלא ישנו בקרבנות הקבועים כל יום ששובתין בו, וממילא גם יו"ט בכלל שהרי שובתין גם בו, ולפי"ז נתמעט הקרבת עולת חול לא בשבת ולא ביו"ט, וכגון אברי תמיד של ערב יו"ט שלא הוקטרו מבעוד יום אין מעלין אותן מחשיכה, וכש"כ קדשים פסולין לא שרפינן ביו"ט, ודו"ק. ומה שנוגע עוד מענין זה לדין בזה"ז בארנו בפ' בא בפסוק אך אשר יאכל לכל נפש. 
@22לג) 
@11שחל להיות במוצאי שבת, ועיין באות הבא. 
@22לד) 
@11דריש שתי דרשות מרבוי ומיעוט, דמלשון עולת שבת בשבת בלא ו' משמע דעולת שבת קריבה בשבת אחרת, ובאה לרבות גם ביו"ט שחל במוצאי שבת, ומיעוט בשבתו דריש בשבתו שלו ולא בשבת אחרת דהיינו ביוהכ"פ דאקרי נמי שבת שבתון, והיינו ביוהכ"פ שחל במוצאי שבת [בזמן שהיו מקדשין ע"פ הראיה], ואע"פ דכפי שכתבנו בדרשה הקודמת גם יו"ט מקרי שבת, אכן כיון דצריך כאן לרבות ולמעט ניחא ליה לרבות יו"ט דקילא משבת ולמעט יוהכ"פ דשוה לשבת. - 
@11והנה בדרשה הקודמת כבר דרשינן פסוק זה לענין דאין שורפין קדשים ביו"ט, וצ"ל דר"ע יליף הא דאין שורפין קדשים ביו"ט מדרשה אחרת כאשר כן באמת יש בגמרא שבת שם כמה דרשות לדין זה יעו"ש. 
@22לה) 
@11עיין מש"כ לעיל בפ' ב' בדרשה במועדו. 
@22לו) 
@11ועיין בפרשה הבאה פ' י"ח. 
@22לז) 
@11מדלא כתיב על עולות התמיד, דאז היה משמע שאחר תמיד של בין הערבים מקריבין קרבן מוסף, וכן בכל קרבנות המוספין בפרשה זו ובהבאה כתיב לשון זה להורות ענין זה. 
@22לח) 
@11ר"ל מדת ההין וחצי ההין ושלישית ההין ורביעית ההין היה מחזיק לפי ערך י"ב לוגין ההין כדמפרש שההין היה מחזיק י"ב לוגין וחצי ההין ששה וכו', אבל אין הפירוש שבמקום שהיה צריך למדוד חצי ההין היו מודדין ששה לוגין ורביעית ההין היו מודדין שלשה לוגין, יען כי באמת היו כלים אלו מיוחדים במקדש, חצי ורביעית ההין, אלא ר"ל שהכלים אלו היו מחזיקין לפי ערך י"ב לוגין ההין וכמש"כ. 
@22לט) 
@11סימן בעלמא הוא לדבר ידוע בקבלה. 
@22מ) 
@11להקריב תמידין ומוספין מכסף מחצית השקל הנתקבץ מחדש בתרומת הלשכה מר"ח אדר והלאה שאז משמיעין על השקלים כמבואר בסמוך. 
@22מא) 
@11ומהאי טעמא מבואר בריש מס' שקלים שבאחד באדר מכריזין, להביא שקלים לתרומת הלשכה, משום דמצות ההקרבה מתרומה חדשה היא באחד בניסן ולכן מכריזין שלשים יום מקודם דזהו זמן ב"ד שנותנים לאדם למלא חובתו. 
@11וטעם הדבר שדוקא בחודש ניסן מתחילין להקריב מתרומה חדשה, הנה לבד גז"ש זו שלפנינו יש עוד טעם לזה בירושלמי ריש שקלים מפני שתחלת הקרבת קרבנות בכלל היתה בר"ח ניסן שבו הוקם המשכן כמבואר בפ' פקודי, ולכן גם לדורות נוהגין כן, יעו"ש. ואפשר לומר דשני הטעמים האלה אינם חלוקים זמ"ז, אלא דמאן דדריש בגז"ש הוא מוסיף עוד לסמך ולחיזוק טעם הראשון שתחלת הקרבת קרבנות היתה בר"ח ניסן, אשר באמת רק סברא חיצונית היא, ואין צורך למה שעשו המפרשים מחלוקת בטעמים אלו, יעו"ש. 
@22מב) 
@11היינו הך דדרשה הקודמת בתוס' ענין, ועיין מש"כ שם. 
@22מג) 
@11כמש"כ לעיל בפסוק י'. 
@22מד) 
@11הנדמה הוא רחל שילדה כמין עז ועז שילדה כמין כבש שאע"פ שאין בזה משום כלאים אך נדמה הוא למין אחר, ודריש מלשון אחד שיהא ממשפחת עזים מדורותיו. וכפי המבואר מדייק כן משום דמלת אחד מיותר, שכן מצינו כ"פ כתיב כלשון פסוק זה בלא מלת אחד, כמו וישחטו שעיר עזים, אנכי אשלח גדי עזים, שעיר עזים זכר תמים (פ' ויקרא) קחו שעיר עזים לחטאת (פ' שמיני), אך צ"ע דהא כהאי גונא מצינו כ"פ בתורה כתיב גם מלת אחד, וגם בפרשה זו כתיב ג"כ כ"פ כן, ואולי גם שם יש איזו כונה בזה, ועיין לפנינו בפ' אמור בפ' שור או כשב או עז כי יולד באה עוד דרשה לפסול נדמה, ושם עיקר דין זה ושם בארנוהו. 
@22מה) 
@11משכחת לה בתינוק שנשבה לבין העובדי כוכבים ולא שמע מעולם שהנוגע בשרץ נטמא אף שידע שנגע בשרץ ונכנס למקדש ואכל קודש ולא נודע לו דין זה גם אחר שנכנס למקדש ואחר שאכל את הקודש. 
@22מו) 
@11ר"ל או שעיר חטאת שבמוסף שמקריבין בכל הרגלים או שעיר חטאת מוסף של ר"ח. 
@22מז) 
@11עיקר הענין ששעיר של ר"ח מכפר על עונות טומאת מקדש וקדשיו ילפינן מדכתיב ביה (פ' שמיני) ואותה נתן לכם לשאת את עון העדה, ושאר הרגלים ילפינן מר"ח דכתיב ס"פ זו אלה תעשו לה' במועדיכם הוקשו כל המועדים זל"ז, ופריך בגמרא והא ר"ח לאו מועד הוא ומשני ר"ח נמי איקרי מועד, וכמ"ש בתענית כ"ט א' עה"פ קרא עלי מועד וקאי על ר"ח כמבואר שם ולפנינו בפ' שלח בפסוק ויבכו העם בלילה ההוא, וע"ע מש"כ בזה בפ' תשא בפ' ויתפרקו. - 
@11והנה אע"פ שמבואר ששעיר של ר"ח מכפר על חטא שלא נודע בכ"ז אינו מכפר רק על חטא טומאת מקדש וקדשיו, היינו על אכילת קדשים בטומאה ועל ביאה למקדש בטומאה, וטעם הדבר, דילפינן כפרת שעיר זה מכפרת שעיר של יוהכ"פ שאינו מכפר רק על כאלה כדכתיב ביה (פ' אחרי) וכפר על הקודש מטומאות בני ישראל. 
@22מח) 
@11כמבואר בפ' בראשית דבתחלת הבריאה כתיב ויעש אלהים את שני המאורות הגדולים, הם החמה והלבנה, והיו שניהם שוין בכמותם, ואחר כך כתיב את המאור הגדול לממשלת היום ואת המאור הקטן לממשלת הלילה, הקטין את הלבנה, ומבואר ענין זה לפנינו בפ' בראשית. ויש בענין אגדה זו כמה דברי אגדה ודרוש, והנה אע"פ דבדרשה הקודמת כבר נדרשה המלה לה', מפרש בגמ', דאי משום דרשה זו שלפנינו היה אפשר לכתוב על ה', ומדכתיב לה' ש"מ תרתי, ועיי"ש עוד. -. 
@11ורמב"ם בס' מורה נבוכים ח"ג פמ"ו כתב טעם מש"כ בשעיר ר"ח לה' בביאור ארוך, ותמצית הדברים, מפני שהמצריים היו נוהגים להקריב ללבנה בראשי חדשים, וחששה התורה שלא יאמרו שגם קרבן שמקריבין ישראל בראשי חדשים הוא ללבנה, לכן כתב בו לה', ע"כ תוכן דבריו, וכנראה כתב זה מסברא ומטעם דנפשיה, כי לא מצאתי ענין זה באגדות חז"ל, ואע"פ דבגמרא אמרו טעם אחר בזה כמבואר לפנינו, לא חשש הרמב"ם לפרש עוד טעם ע"פ סברא הנראית לו, כיון דאין נוגע הפירוש לדינא וכמש"כ הוא בפי' המשניות פ"ה דנזיר מ"ה דהיכי שאין נ"מ לדינא הרשות נתונה לפרש כפי הדעת הנוטה כל זמן שאינו סותר דין שבגמרא, וכמו הבאור במקרא, ועיין בתוי"ט שם. 
@22מט) 
@11עיקר טעם קדמות השעיר להפר הוא משום דהשעיר הוא חטאת והפר עולה, וקיי"ל חטאת קודמת לעולה כמבואר לפנינו בפ' ויקרא, אכן כדי שלא יסתור הדין מסדור הכתובים שמקדים כאן העולה [הפר] להחטאת [השעיר] מביא סמך לגוף לשון הפסוק שמרומז בו שצריך להקדים השעיר, והוא דכתיב ושעיר עזים אחד לה' על עולת התמיד יעשה ונסכו, סמכו הכתוב לעולת התמיד שיעשה סמוך אחריו קודם לעולת הפר למוספין. 
@22נ) 
@11עיין מש"כ בענין זה לעיל בפסוק י'. 
@22נא) 
@11ר"ל בפ' אמור בקרבנות ר"ה ויוהכ"פ כתיב רק והקרבתם אשה ולא פירש מה להקריב, ש"מ שדי להקריב מה שנמצא ואין אחד מעכב חבירו, וכאן מפרש בפרטיות מה להקריב בא להורות שלכתחלה מצוה להקריב שניהם. ובסוגיית הגמרא מנחות מ"ה א' שקלא וטריא אם פרים ואלים וכבשים מעכבים זא"ז, וקיי"ל כדרשת הספרי כאן דאין מעכבים. 
@22נב) 
@11ר"ל לרבות שבין כלי המדות שהיו במקדש היתה גם מדה המחזקת חצי עשרון, ואינו מבואר מניין מוכח זה, וי"ל מדכפל הכתוב לכתוב עשרון עשרון משמע ליה שמרמז שצריך למדוד בכלי המחזקת עשרון שלם ולא בשתי חצאי עשרונים, דאי לגוף הענין שהיה צריך לכל כבש עשרון היה די לכתוב רק ועשרון לכבש והיינו יודעים דלכל כבש עשרון אחד אחרי דכבר כתיב בפסוק י"ג ועשרון עשרון סלת וגו' לכבש האחד, וצורך המדה חצי עשרון היה צריך במקדש למדוד בה חביתי כהן גדול שהיה מביא עשרון שלם והיו מקריבין אותו מחצה בבקר ומחצה בערב כמבואר בפ' צו, והיו חוצין אותו בחצי עשרון. 
@22נג) 
@11וטעם הראיה מדכתיב עולת הבקר אשר לעולת התמיד משמע דמוספין עם עולת הבקר נעשין בסמוך להן, ואע"פ דזה כתיב במוספי כל הרגלים ילפינן יוהכ"פ מהם. 
@22נד) 
@11ר"ל דהלשון מלבד עולת הבקר משמע דעולת הבקר קודמת, ומדיחס עולה זו שהיא עולת התמיד ש"מ שבא להורות דלכן קדמה מפני שהיא עולת התמיד, ומה מעלה יש בעולת התמיד ע"כ צ"ל מפני שהיא תדירה, וא"כ ילפינן דכל התדיר קודם. - 
@11והנה לכאורה צ"ע בפרט זה דמוספי שבת קודמין למוספי ר"ח, דהא במוסף ר"ח יש שעיר חטאת כמבואר בפרשה, וקיי"ל דחטאת קודמת לעולה כמבואר בפ' ויקרא, וצ"ל דהקדימה ההיא היא רק כששניהם עומדים לפנינו, וכאן כל זמן שלא הביאו המוסף דר"ח אין להקדים בכלל המוסף למוסף דשבת בשביל זה, ולכן צריך לפרש הלשון קודמין שיכינום תחלה, אך לפי"ז יתחייב שאם במקרה הכינו יחד את המוסף דר"ח עם המוסף דשבת יקדימו את המוסף דר"ח מפני החטאת שבו, וזה דבר חדש וצריך תלמוד. 
@22נה) 
@11הלשון הנוסף במוסגר הוא מספרי כאן, ומבואר ענינו לפנינו בפ' ויקרא ב' י"ב דמפרש הלשון מנחה חדשה שתהיה חדשה [כלומר ראשונה] לכל המנחות משום דא"א לפרש מתבואה חדשה דלפי"ז הול"ל מנחת חדש, ועיי"ש עוד בבאור הענין, ומפרש כאן אין לי אלא חדשה של חטים, חדשה של שעורים מניין, כלומר אולי רק מנחות של חטים אין להביא קודם להם מפני שגם הם של חטים ואין להקדים מה שבמינם, אבל אולי מותר להקריב קודם להם מנחה של שעורים והיא מנחת סוטה, ת"ל שתי פעמים חדשה חדשה, כאן ובפ' אמור, ובא לרבות. - 
@11ועיין לעיל בפ' ט"ו בענין ר"ח דרשינן מה נשתנה שעיר של ר"ח שנאמר בו לה' וכו', ויש להעיר דלא דייקינן כזה בפסוק זה מה נשתנה קרבן שתי הלחם שנאמר בו מנחה לה', וי"ל ע"פ דרשה זו שקודם שתי הלחם אין להקריב שום קרבן, וידוע דבשבועות יש שני מתירים, האחד בא להתיר לבני אדם לאכול תבואה חדשה כמבואר בפ' אמור, ושתי הלחם באים להתיר להקריב קרבנות לה' כמבואר כאן, ולכן כתיב בהקריבכם מנחה חדשה, שהיא שתי הלחם, לה', כלומר שבאה לתכלית היתר קרבנות לה', ומה ששייך עוד לפסוק זה עיין לפנינו בפ' ויקרא ב' י"ב. 
@22נו) 
@11ומכאן י"ל המקור להא דקיי"ל בעצרת נתנה תורה, ועיין במג"א סי' תצ"ד ולפנינו ס"פ משפטים. 
@22נז) 
@11עיין במשנה מנחות פ"ו ב', אין מביאים יין לנסכים לא מתוק ולא מעושן [שנתעשנו הענבים כדי שיתמתקו] ולא מבושל ואם הביא פסול וכו', ר' יוסי ב"ר יהודה אומר, יין שיש בו קמחין פסול שנאמר תמימים יהיו לכם ומנחתם תמימים יהיו לכם ונסכיהם, ע"כ, ופירש"י ואם היו בו קמחין הוי כבעל מום, עכ"ל. והנה זה פשוט דלא קיי"ל כר"י בר"י נגד חכמים, אבל זה צ"ע, כי כנראה מדברי רש"י הפסוק המובא הוא מדברי ר' יוסי ולא מדברי חכמים, וזה תימא, דלמה אין חכמים מביאים מקור לדבריהם לפסול מעושן ומבושל ויתר הפסולים דחשיב שם, וזולת זה הנה פסוק כזה שמביא במשנה לא נמצא כלל, ואף אינו מבואר לאיזה צורך מביא גם פסוק תמימים יהיו לכם ומנחתם אחרי דאיירי בנסכים. 
@11ולכן נראה פשוט, דיש במשנה זו ערבוב דברים, והך שנאמר תמימים יהיו וכו' צריך להיות מסודר אחר דברי חכמים, וכונת ראייתם ע"פ הדרשה שלפנינו מספרי דמקשינן נסכים לבהמה, מה בהמה נפסלת במומים כמו דדרשינן בעלמא תמים בלא מום, אף נסכים דכתיב בהו ג"כ המלה תמימים פוסל בהו מומים, והפסוק שמביא שנאמר תמימים יהיו לכם ומנחתם רומז לב' הפסוקים המחוברים בפרשה הסמוכה. 
@11ואמנם יותר נכון להשמיט במשנה כל המלות תמימים יהיו לכם ומנחתם ולגרוס רק תמימים יהיו לכם ונסכיהם, ואז היה עולה הכל יפה [וברבות הימים ראיתי כי בנוסחא ש"ס כת"י באמת חסרים אלו המלות שהגהנו, והודיתי לה' על ישרת ההשערה]. - 
@11ומה שראה הכתוב להורות ענין תמימות היין בנסכים בענין עצרת ולא בחג אחר י"ל פשוט משום דמעצרת מתחיל זמן קלקול היינות כמ"ש במשנה ב"ב צ"ח א', ולכן רמז הכתוב בעצרת שישגיחו על שלמותם. 
@00פרק כט 
@22א) 
@11רדיית הפת הוא הוצאת הפת מהתנור לאחר שנאפה בערב שבת עם חשיכה, וטעם הדבר שרק דברים אלו נקראו חכמה ולא מלאכה נתבאר לפנינו בפ' יתרו בפ' לא תעשה כל מלאכה, יעו"ש וצרף לכאן. והנה לא ס"ל למ"ד זה כדרשת רב פפא שנביא בסמוך דגם מה"ת אין תוקעין בשבת של ר"ה, אלא כדרבא דמה"ת תוקעין בשבת ורק חכמים אסרו משום גזירה, וכן רדיית הפת אסרו מחמת גזירה שמא יבא לאפות, אבל מה"ת מותר, ומפרש בזה טעם ההיתר מפני שאינן חשובין מלאכה. 
@22ב) 
@11וע' באו"ח סי' תקפ"ח ס"א דעיקר המצוה היא משתנץ החמה, ופשוט דילפי כן ממשנה מגילה כ' א' אין קורין ולא מלין וכו' עד שתנץ החמה, אבל צ"ע ממ"ש בברכות ל' א' השכים לצאת לדרך מביאים לו שופר ותוקע וכשיגיע זמן ק"ש קורא, וידוע דזמן ק"ש הוא משתנץ החמה, ואחרי דתוקע כאן קודם זמן ק"ש הרי הוא קודם נץ החמה, ומוכח לפי"ז דמותר לתקוע גם קודם נץ החמה והוא משעלה עמוד השחר, וצ"ל דבהשכים לצאת לדרך הוי כעין דיעבד מפני שבדרכו לא ימצא לקיים מצוה זו, ובדיעבד קיי"ל שאם תקע משעלה עמה"ש יצא. 
@22ג) 
@11דרשה זו כפולה לפנינו בפ' אמור בפסוק הנזכר ושם בארנוה די הצורך, יעו"ש וצרף לכאן. 
@22ד) 
@11ע"פ הכלל דקיי"ל כל דבר שמצותו ביום כשר כל היום. 
@22ה) 
@11ר"ל עיקר מצות תקיעת שופר הוא בתפלת המוספין וכדמפרש. 
@22ו) 
@11סמיכות קא דריש, ופסוק הבא איירי בקרבן מוסף, ומשמע דסמיך תרועה לקרבן מוסף. ועיין בבבלי ר"ה ל"ב ב' במשנה שתוקעין בתפלת המוספין ומפרש בגמרא למה אין תוקעין בתפלת שחרית משום זריזין מקדימין למצות ומשני דמשנה זו בשעת הגזירה נשנית, ופירש"י אויבים גזרו שלא יתקעו והיו אורבים להם כל שש שעות לקץ תפלת שחרית לכך העבירוה לתקוע במוספין, עכ"ל. ובירושלמי כאן איתא מאורע של הגזירה בנוסח אחר, פעם אחת תקעו בראשונה [כלומר בתפלה ראשונה, בשחרית] והיו השונאים סבורים שמא עליהם הולכים ועמדו עליהם והרגום, ומכיון דראו דקראו ק"ש ומצלין וקראין באורייתא ומצלי ותוקעין, אמרי אינון בנמוסייהו עסקי, ע"כ. ונראה שלאגדה זו כיון רש"י שהבאנו לשונו. 
@11ומזה מבואר דבזמן הקודם היו תוקעין בתפלת שחרית ולאחר הגזירה התחילו לתקוע בתפלת מוסף, והנה לפי"ז קשה עתה בביטול הגזירה למה אין חוזרים לתקוע בתפלת שחרית כאשר היתה מקדם קדמתה מפני הטעם שזריזין מקדימין למצות, והתוס' כתבו דחיישינן שמא יחזור הדבר לקלקולו, אבל זה דוחק, שהרי כמה ענינים מצינו שגזרו לשעה ושוב בביטול הגזירה חזר הדבר לקדמותו. 
@11אבל לפי הטעם שמבואר לפנינו בירושלמי שעיקר מצות תקיעות הוא במוסף כמרומז בתורה, ניחא הדבר שנשאר הדבר על עמדו לתקוע במוסף, יען כי אע"פ שמקודם הגזירה תקעו בשחרית מפני שזריזין מקדימין, אך מכיון שע"פ סבה הועמד הדבר על דין תורה שוב לא ראו לשנותו. - 
@11ומה שנוהגין אצלנו לתקוע גם קודם מוסף מבואר הטעם בר"ה ט"ז א' שהוא כדי לערבב השטן שלא יסטין, וזה לשון הגמרא שם, א"ר יצחק, למה תוקעין ומריעין בר"ה, ופריך בגמרא הלא רחמנא אמרה לתקוע, אלא למה תוקעין ומריעין כשהן יושבין ותוקעין ומריעין כשהן עומדים, כדי לערבב השטן, ולכאורה אינו מבואר על איזו תקיעות פריך ומפרש כן, כי על פעם אחת בודאי לא קשה מאומה, שהרי מצות התורה היא וכקושית הגמרא, וע' בר"ן ובטור או"ח סי' תקפ"ה. 
@11ולפי הדרשה שלפנינו מירושלמי מבואר ומפורש שהקושיא היא על התקיעות שלפני מוסף, יען כי התקיעות שבתפלת המוספין היא מעיקר המצוה ומרומזת בתורה, כמבואר לפנינו. - 
@11וזה שקורא לתקיעות הראשונות תקיעות דמיושב ותקיעות שניות תקיעות דמעומד, כמ"ש למה תוקעין כשהן יושבין ותוקעין כשהן עומדין, לכאורה היה נראה לפרש פשוט דבא לציין זמן תקיעות הראשונות שהם קודם תפלת מוסף שאז מותר לישב ותקיעות שניות הן בתוך תפלת מוסף שחובה בעמידה, אבל לא שהתקיעות הראשונות צריך לתקוע דוקא מיושב, יען כי לכאורה אין טעם שישבו בשעת התקיעות, ובפרט כי כפי המבואר בדרשה בסמוך עיקר מצות תקיעות הוא בעמידה יעו"ש, כך היה נראה לכאורה. 
@11אך באמת לא כן הדבר, אלא שבאמת צריך לישב בשעת תקיעות הראשונות, שכן כתב ברי"ף פ"ד דר"ה בענין התקיעות שקודם מוסף וז"ל, ונהגו העם לתוקען כשהן יושבין וכו', וכ"כ מפורש יותר ברמב"ם פ"ג ה"י משופר וז"ל, המנהג הפשוט בסדר התקיעות של ר"ה בצבור כך הוא, אחר שקוראין בתורה יושבין כל העם ואחד עומד ומברך וכו', עכ"ל, הרי דמפרש הלשון כשהן יושבין יושבין ממש, אבל לא נתבאר לאיזו כונה היא הישיבה, ולמה לא יתקעו מעומד כאשר כן הוא העיקר המצוה כמשכ"ל. 
@11ואפשר לומר כיון דהברכה שמברכין בתקיעות שלפני מוסף על כרחיך קאי גם אתקיעות שבמוסף, וכבר נתבאר דעיקר מצות התקיעות שבתורה הם התקיעות שבתוך המוסף ואלה שקודם המוסף הם רק לערבב השטן שלא יסטין בתפלת מוסף כמבואר, וגם זה נתבאר לעיל ובדרשה שבסמוך, דעיקר מצות תקיעה היא מעומד, לכן כדי שלא יכוין העם לצאת מצות שופר בכולה בתקיעות שלפני המוסף, הנהיגו במכון שישבו העם, ובזה יכירו לדעת שאין תקיעות אלו עקרים לצאת בהם, שהרי מצות תקיעות היא מעומד וכאן יושבים, וא"כ על כרחיך יכונו בברכה זו שבתקיעות אלו לצאת בתקיעות שבתוך המוסף, ודו"ק. 
@11ואחרי כל אלה תמוה הדבר למה אין נוהגין אצלנו מנהג ותיקין זה לישב בתקיעות שקודם המוספין לתכלית הכונה המבוארת, וגם לא נזכר מנהג זה בשו"ע, ואדרבה הם כתבו סתמא לתקוע מעומד, ואפשר לומר מפני שבדורות האחרונים שנתפשטו בדפוס באורי הדינים גם להמון העם, והכל יודעים שעיקר התקיעות הם אלה שבתוך המוסף ומכוונין לצאת בהם, וכיון שאין טעם מכריח לישב, לכן עושין המצוה כתקונה, כלומר בעמידה, כמבואר. 
@22ז) 
@11ר"ל כשלשה כחות כל שהוא. 
@22ח) 
@11ר"ל כג' כחות בהמשך מעט שהם תשעה כחות קצרים. 
@22ט) 
@11באור הענין, כי מאן דס"ל כשלשה כחות כל שהוא ס"ל דהפי' יבבא ילולי יליל כאדם הבוכה ומקונן קולות קצרים סמוכין זל"ז, ומ"ד כשיעור שלש שברים דהיינו בהמשך מעט ס"ל דיבבא ענינו גנוחי גנח כאדם הגונח מלבו כדרך החולים שמאריכין בגניחותיהן, וזהו ענין יום תרועה, וא"כ הוי שיעור תרועה כשיעור שלש כחות ממושכים קצת או כשעור תשעה כחות קצרים כמו תרועה שלנו, מפני שכל כח ממושך אוצר בתוכו שלש כחות קצרות. - 
@11והנה להלכה לא הכריעו בגמרא הפירוש של יבבא, וא"כ נשאר ספק בשיעור התרועה אם הוי כג' קולות וכל אחת בהמשך מעט כשברים שלנו או אם הוא תשעה קולות כתרועה שלנו, ולכן מבואר בגמרא שתיקן ר' אבהו בקסרי לתקוע ג' פעמים תשר"ת וג' פעמים תש"ת וג' פעמים תר"ת, ובזה יוצאים ידי הספיקות, ועיין באו"ח סי' תק"ץ ולא ראינו להאריך בדבר שנתבאר כל צרכו בספרי הפוסקים. 
@22י) 
@11ששמשו בו לעבודת כוכבים או אפילו שהשתחוה לו עובד כוכבים. 
@22יא) 
@11ויהיה רבויא הוא דמשמע בכל אופן שהוא, ולא כמו בשל אלה בלולב דפסולים משום דכתיב ולקחתם לכם ולא משל אסורי הנאה. והנה בגמ' שלנו ר"ה כ"ח א' איתא שוכר של עבודת כוכבים לא יתקע ואם תקע יצא, ושל עיר הנדחת לא יתקע ואם תקע לא יצא, מאי טעמא כתותי מכתת שעוריה [ר"ל משום דלשרפה קאי וכשרוף דמי, ושופר בעי שיעור כדי שיאחזנו בידו ויראה לכאן ולכאן], וכן קיי"ל, וכפי הנראה לא ס"ל להבבלי הרבוי דיהיה שבירושלמי, דאל"ה היה מכשיר גם שופר של עיר הנדחת כמו בירושלמי, ומה שהכשיר בדיעבד בשופר של עבודת כוכבים י"ל דהוא ע"פ מ"ש ר"א כאן בירושלמי דבכלל אין שייך הנאה בקול, ורק לכתחלה מגונה הדבר, ויתיישב בזה מש"כ הרמב"ם בפ"ג ה"ג משופר וז"ל, שופר הגזול שתקע בו יצא, שאין המצוה אלא בשמיעת הקול ואין בקול דין גזל, עכ"ל. וכתב על זה הראב"ד בהשגות וז"ל, ואפילו יהיה בו דין גזל יהיה לכם כתיב מ"מ, הכי איתא בירושלמי, עכ"ל. וטרחו כל המפרשים לתרץ דברי הרמב"ם למה באמת לא נקיט זה הטעם דיהיה לכם, יעו"ש, ולפי מש"כ הדבר פשוט מאוד, כיון דהגמרא שלנו לא ס"ל הרבוי הזה דיהיה, דאל"ה היה כשר של עיר הנדחת כמו דמכשיר הירושלמי מטעם זה, והרמב"ם כמובן פסק כהבבלי, וא"כ איך זה יקבע טעם שהבבלי מפורש לא ס"ל כן. - 
@11ודע שבסמ"ג ובהגמי"י בפ"ג משופר כתבו דמצות תקיעת שופר היא מעומד דילפינן בגז"ש לכם לכם מעומר דכתיב וספרתם לכם (פ' אמור) ובעומר כתיב (פ' ראה) מהחל חרמש בקמה ודרשינן אל תקרא בקמה אלא בקומה, עכ"ל. וגם הרא"ש סוף פסחים הביא זה בלשון ברייתא, ובכ"מ פ"ז הכ"ג מתמידין כתב דספירה מעומד היא קבלה מרבותינו ואסמכוה אקרא דבקמה קרי ביה בקומה, עכ"ל. ולפי"ז גם בשופר דילפינן מעומר ג"כ לא הוי אלא אסמכתא, ואם תקע מיושב יצא כמו בעומר. אך בכלל לא נמצאה ברייתא כזו בכל הברייתות שלפנינו, אמנם ידוע הוא דלפנינו חסרות ברייתות הרבה שהיו לפני הראשונים, ועיין בבאורי הגר"א ליו"ד סי' רפ"ו ס"ק י"ב. 
@22יב) 
@11כלומר כאלו עשיתם עצמכם לפני עולה, ועיין בבבלי ר"ה ח' א' שקול וטרי הגמרא למצוא סמך להא דר"ה הוא יום הדין, יעו"ש. והנה בדרשה זו מבואר סמך לזה מלשון התורה. 
@22יג) 
@11בא לאפוקי מדעת ר' מאיר שהיה במקדש שתי עשרונות, אחד גדוש ואחד מחוק [הגדוש הוא שלא היה בו עשרון אלא א"כ גודשו, ומחוק הוא גדול כל כך עד גם כשלא היה מלא עד קצהו היה בו ג"כ עשרון] וטעמו בזה דהגדוש היה דרוש למדוד בו כל המנחות והמחוק למדוד חביתי כהן גדול, לפי שיש לחלקו בשני חצאי עשרון כמבואר בפ' צו, ואם היה גדוש אז כשהי' מטלטלו לחלוקתו היה מתפזר ע"ג קרקע. והנה אע"פ דר"מ מילתא בטעמא אמר י"ל דס"ל לחכמים דאין לחוש לפיזור מפני שהכהנים זריזין הן כמ"ש בכ"מ בגמרא. 
@22יד) 
@11ר"ל ואע"פ שהשעיר הוא מן המוסף בכ"ז לא יכול להקדימו לעבודת היום, לפי שנאמר בו ושעיר חטאת אחד מלבד חטאת הכפורים, למדנו ששעיר חטאת הפנימי קדמו, ואח"כ אילו ואיל העם, וע"ע מענין זה לפנינו בפ' אמור. 
@22טו) 
@11כגון תינוק שנשבה בין העובדי כוכבים ולא שמע מעולם שהנוגע בשרץ נטמא אף שידע שנגע בשרץ ושנכנס למקדש ושאכל קודש ואחר שאכל או שנכנס נודע לו שהנוגע בשרץ טמא. 
@22טז) 
@11שעיר הנעשה בחוץ הוא שעיר מוסף של יוהכ"פ. והנה מה שאמר ויוהכ"פ מכפר לכאורה הוא מיותר, דהלא בזמן עשית השעיר מוסף של יוהכ"פ היום ממילא בא, ונראה ע"פ מ"ד ביומא פ"ה ב' שרק אז יוהכ"פ מכפר היכי שמכוין ויודע שהיום מכפר, ולכן אשמעינן זה כדי שיכוין זה הצריך לכפרה לכפרת היום. 
@22יז) 
@11שני שעירים נקרבים ביוהכ"פ, האחד זה שעלה עליו הגורל לה' מכניס דמו לזרוק לפני ולפנים והוא הנקרא פנימי, ועוד שעיר לקרבן מוסף שנזרק דמו במזבח החיצון ועל שם זה נקרא חיצון. והפנימי אינו מכפר אלא על דבר שיש בו ידיעה כמבואר לפנינו בפ' אחרי (ט"ז ט"ז) ועיין מש"כ בפרשה הקודמת פ' ט"ו. 
@22יח) 
@11דרשה זו כפולה בפ' בא בפ' כזה ושם בארנוהו. 
@22יט) 
@11ר"ל לא בשל כלי המחזקת ג' עשרונים ושני עשרונים אלא שלשה עשרונים מיוחדים לפר ושני עשרונים מיוחדים לאיל. והנה הלשון ארוך קצת, דהול"ל בקיצור למה נקוד על ו' שבעשרון כמו דאמרינן בב"מ פ"ו א' למה נקוד על ו' שבאיו (פ' וירא), ול"ל לומר שבאמצע עשרון. ונראה דט"ס יש כאן וצ"ל שבאמצע ועשרון, ובא להורות דהכונה היא על הו' שבאמצע המלה ועשרון בין הר' והנו"ן, ולא על הו' שבתחלת התיבה, אך לפי"ז המלים,,של עשרון ראשון" הן מיותרות, ויעוין במס' סופרים פ"ו, וצ"ע. 
@22כ) 
@11כאן היה צריך לכתוב ונסכיה [הרי מ' יתירה], ובששי במקום ונסכיה היה צריך לכתוב ונסכה [יו"ד יתירה], ובשביעי במקום כמשפטם היה צריך לכתוב כמשפט, כמו ביתר הפסוקים [מ' יתירה], ור"ת כל היתירים - מים. [ורש"י לא פירש כ"ז]. 
@11וטעם מצות נסוך המים בחג מבואר בר"ה ט"ז א' מפני מה אמרה תורה נסכו מים בחג כדי שיתברכו לכם גשמי השנה, ובסוכה נ' ב' קורא למצוה זו מצוה חשובה ובאה מששת ימי בראשית, ואינו מבואר שייכות מצוה זו לששת ימי בראשית, ואפשר לומר משום דבתשרי נברא העולם ואז גם זמן גשמים ואז מזכירין גבירות גשמים כנודע, וידוע במדרשים דבעת הבריאה היה העולם כולו צף במים ולכן נוסכים מים בחג בשיר והלל לה' כדי שיתברכו גשמי השנה שירדו בעתם וכתקונם כמו שהטביע הקב"ה בעת בריאת העולם כמש"כ יהי רקיע בתוך המים, ויהי מבדיל בין מים [העליונים] למים [התחתונים], וגם שלא ירדו בזעף שהוא סימן קללה כמבואר בתענית כ"ג א', ולא ישטפו ולא יחסרו. 
@11ועל פי זה אפשר לומר [ע"ד דרש ואסמכתא] רמז בתוך עיקר רמז זה שאמר רמז לנסוך המים מה"ת נאמר בשני ונסכיהם בששי ונסכיה ובשביעי כמשפטם הרי מ' י' מ' ר"ת מים, ואינו מבואר למה נרמז זה דוקא בשני ובששי ובשביעי, אך לפי מש"כ שענין נסוך המים בכלל בא לתכלית ירידת הגשמים בטבע שחקק בעת בריאת העולם, ולכי תידוק הנה טבע שטבע הקב"ה בעת הבריאה בסדר בריאת המים מבואר בפרשת הבריאה ר"פ בראשית בפסוק שני וששי ושביעי, וע"פ מש"כ הרמז כאן מכוון לפי ענינו, ודו"ק. - 
@11ועיין במס' שבת ק"ג ב' דיליף מדרשה זו שאם כתב בס"ת מ"ם סתומה במקום מ"ם פתוחה כשר, שהרי כאן דריש מלת מים משני ממי"ן סתומין, ורצה ללמוד שם גם לענין סתום ועשאו פתוח דכשר, ודחי זה, יעו"ש. ואין להאריך כאן. 
@22כא) 
@11אינו מבואר מניין מוכח זה, ועיין תוס' מנחות מ"ד ב' שטרחו בזה, ויתכן דסמיך אסוף הפסוק כמשפט דמשמעו שלא ישונה ממשפטו ואפילו לאחר זמנו, וכמו דדרשינן כהאי גונא ביומא ע"ג ב' אע"פ שגזירת נביא חוזרת אבל גזירת אורים ותומים אינה חוזרת משום דכתיב במשפט האורים, והיינו משום דלשון משפט מורה על תוקף הדבר בהחלט ובלא ישונה. - 
@11גם אפשר לומר דדריש מדשינה הכתוב לכתוב שתי פעמים מנחתם בלא ו' החבור (בפ' כ"ד ול"ז) משמע שאפשר להביאם ביחוד וממילא אינם תלויים בזמנו ככל הקרבנות, ולפי"ז צריך להגיה בגמרא מנחתם במקום ומנחתם, ודריש כאן מאחד אפילו למחר, ובגמרא דריש עוד מנחתם ונסכיהם אפילו בלילה, אבל לא קיי"ל כן, אלא רק מנחת נסכים הבאה בפני עצמה מקדישין אפילו בלילה, אבל נסכים שעם הקרבן אין נקרבין אלא ביום כהקרבן עצמו כפי שיתבאר בסמוך פ' ל"ט, ועיין מש"כ בענין זה בפ' אמור. 
@22כב) 
@11בגמרא מפרש דר"ע ס"ל ג"כ כדרשת ר' יהודה בן בתירא לעיל בפ' י"ח מרמז ר"ת מים, יעו"ש. ורק אינו מסתפק בהרמז לבד, ולכן דריש מלשון ונסכיה שני ניסוכים, וטעם הדיוק משום דבשאר הימים כתיב ונסכה, והרמז מר"ת מים בא להורות שנסוך אחד הוא מים ולא שניהם יין, ועיין מש"כ בכלל דרשה זו לעיל פ' י"ח אות כ'. 
@22כג) 
@11קאי על ברכת שהחיינו, ועיקר הטעם הוא משום דשמיני של חג הסוכות הוא רגל בפני עצמו, משא"כ בשביעי של פסח שהוא מכלל חג המצות, והאמוראים בסמוך מסמכי זה אקראי. 
@22כד) 
@11כל ימי החג קריבין פרים הרבה ומתמעטים והולכים אחד ליום עד יום השביעי שקריבים פרים שבעה ובשמיני פר אחד לבדו, ומוכח מזה שיום השמיני אינו מסדר שאר הימים, דאל"ה היה לו להקריב בו ששה אלא רגל בפני עצמו הוא. 
@22כה) 
@11כל ימי החג כתיב בהו וביום בו' החבור, וביום השני וביום השלישי וכו', אבל בשמיני כתיב ביום השמיני, הרי שחלקו הכתוב מהן ולא עשאו נוסף והמשך לראשונים. 
@22כו) 
@11בכל הימים כתיב במספרם כמשפט ובשביעי כתיב במספרם כמשפטם, לפי שהוא סוף הרגל וגמר החג, לומר לך זהו משפטם של שבעת הימים, ובקרבנות שמיני במספרם כמשפט, עשאן משפט חלוק לעצמן, ומהאי טעמא מזכירין אותו בתפלה בשמו המיוחד שמיני העצרת, וגם לכמה ענינים נחשב כרגל מיוחד לבד לענין תשלומין דראשון כפי שיתבאר בדרשה הבאה. - 
@11והנה בכל התירוצים לא יתיישב יפה הלשון הכא והתם, כי לפי משמעות לשון הכא והתם מוסב על שמיני של חג ועל שביעי של פסח, ובאמת המובן בכאן התם בשבעת הימים של חג עצמו, ומצאתי שבנוסחא ש"ס כת"י הגירסא בכולהו כתיב וכו' ובהאי כתיב וכו', והפי' בכולהו - בכל ימי החג, ובהאי - הפי' ביום השמיני, והיא גירסא יפה ומכוונה מאוד. 
@22כז) 
@11ר"ל אם לא הביא ביו"ט ראשון עולתו ושלמיו של יו"ט חוגג והולך כל משך היו"ט ואפילו בשמיני עצרת, דאף שהוא רגל בפני עצמו כפי שנתבאר בדרשה הקודמת, אפ"ה תשלומין דראשון הוא מגזה"כ וכדמפרש, וכן עצרת אף דהוא רק יום אחד אפ"ה יכול להקריב כל שבעה. 
@22כח) 
@11כי שביעי של פסח בודאי אינו רגל בפני עצמו ורק המשך יום הראשון כמבואר בדרשה הקודמת ולפנינו בפ' בא. 
@22כט) 
@11חציו לתורה ולתפלה וחציו להנאות גופניות, ודעת חד מ"ד או כולו לה' או כולו לכם, וקיי"ל כמ"ד שהעתקנו דבריו. ועוד כתבנו בארוכה בענין זה בפ' אמור בפסוק וביום השביעי וגו' שבת הוא לה' (כ"ג ג'). 
@22ל) 
@11פשוט דאיירי בנדרים ונדבות שנדר ברגל, דאי באלה שנדר קודם הרגל ידעינן דחייב להביא ברגל משום דכתיב (פ' תצא) כי תדור נדר לה' אלהיך לא תאחר לשלמו כמבואר בריש מס' ר"ה ולפנינו בפ' תצא שם דקאי על זמן הרגל הקרוב. אמנם בכלל צ"ע ל"ל דרשה זו להיתר הקרבה בחוש"מ, דהא לפי מה דאיתא בביצה י"ט ב' דכו"ע לא פליגי דשרי להביא בחוש"מ משום דהשתא סלותי מסלתינן [לוקטין עצים מן המחובר] בחולו של מועד, נדרים ונדבות מבעי, א"כ גם מצד הסברא לבד ידעינן זה, וי"ל דאיירי כגון שיש לו די בשר ליו"ט לבד אלה, וא"כ אין זה לצורך המועד כלל. - 
@11ועיין עוד בביצה כ' ב', אמר רב הונא, לדברי האומר נדרים ונדבות אין קריבין לא תימא מדאורייתא מיחזי חזי ורבנן הוא דגזרו בהו גזירה שמא ישהא [ליו"ט שיהא לו בשר מצוי ברגל] אלא אפילו מדאורייתא לא חזי וכו', ולפי המבואר בדרשה שלפנינו היה אפשר לו בפשיטות להוכיח דאין הטעם משום גזירה שמא ישהא, דמה תקנה היא שלא יקריבו ביו"ט הא כיון דחזי לחוה"מ, א"כ אכתי איכא חששא שמא ישהא לחוה"מ, ויש להאריך בזה, ואכ"מ. 
@22לא) 
@11ר"ל כי פעם אחת כבר כתיב היתר הקרבת נדרים ונדבות במועד, והוא בפ' אמור בפ' אלה מועדי ה' וגו' להקריב אשה וגו' ומלבד כל נדריכם וגו', אך משם הו"א דהוא רק רשות אשמעינן כאן שחובה הם שאם נדר להקריב ברגל מחויב להקריבן ברגל, דאם גם כאן מורה על רשות ל"ל דכתב זה שתי פעמים. 
@22לב) 
@11נראה הטעם משום דהפסוק הזה מוסב על כל מועדי השנה המנויים בפרשה. 
@22לג) 
@11ענין דחית שבת ילפינן בפסח ותמיד מדכתיב בהם במועדו (פ' בהעלותך ופרשה זו), וכאן יליף לכל קרבנות צבור שקבוע להם זמן לאפוקי עולת ראיה ושלמי חגיגה לפי שאין להם זמן קבוע שאם לא יקריב היום יקריב למחר כמבואר לעיל בפ' ל"ה, ועיין מש"כ בענין זה בס"פ אמור (כ"ג מ"ד). 
@22לד) 
@11עיין מש"כ בפרשה הקודמת פ' ט"ו בענין קרבן ר"ח בדרשה לחטאת לה' אות מ"ז וצרף לכאן. 
@22לה) 
@11כמש"כ בדרשה לעיל אלה תעשו מירושלמי ר"ה, ואי אפשר לומר דקאי על נדרים ונדבות שקודם הרגל שצריך להביאם ברגל, משום דעל זה נאמר פסוק מיוחד (פ' תצא) כי תדור נדר לה' אלהיך לא תאחר לשלמו, וקאי על זמן הרגל כפי שיתבאר שם אי"ה. 
@22לו) 
@11וכן דרשינן בסמוך לענין שלמים, ופשוט דהיינו בקרבנות נדבה, אבל בקרבנות חובה לא שייך שותפות כיון דכל אחד צריך כפרה שלמה וכמ"ש בב"ק מ' א לענין תשלומי כופר אי כופרא כפרה צריך לשלם כופר שלם ולא חצי כופר משום דאין כפרה לחצאין, וע"ע מש"כ השייך לענין דרשה זו בפ' ויקרא בפסוק ונפש כי תקריב קרבן מנחה (ב' א'). 
@22לז) 
@11י"ל הטעם בזה משום דזה הוי כמו חובות חובה ברגל כמבואר לעיל, משום דבלא זה אי אפשר להטהר, ומצוה להיות טהור ברגל כמבואר בר"ה י"ז ב' ולפנינו בפ' שמיני בפסוק ובנבלתם לא תגעו. 
@22לח) 
@11הנה מנחת סוטה ומנחת קנאות אחת היא, כנודע כי על שם הקנוי נקראת מנחת קנאות, ולכן נראה דט"ס הוא וצ"ל מנחת חוטא ומנחת קנאות. 
@22לט) 
@11כי הנסכים הבאים עם הקרבן הם טפלים לקרבן, ודין הקרבן שאינו בא אלא ביום משום דכתיב ס"פ צו ביום צותו כמבואר שם, ולכן ממילא גם הנסכים אין באים אלא ביום, ולפי"ז קיי"ל דנסכים הבאים בפני עצמן קרבים ביום. 
@22מ) 
@11עיין משכ"ל אות ל"ו וצרף לכאן. 
@22מא) 
@11דאי שלמי נדבה הרי כבר אמור נדבותיכם, ואי משום ההיקש נסכים לשלמים כמבואר בדרשה הקודמת היה די לכתוב ולשלמים. י 
@00פרק ל 
@22א) 
@11לכאורה הוא דבר פשוט דמאי שנא מכל מצות שבתורה, ונראה דקמ"ל דכיון דקיי"ל במנחות ע"ג ב' ובכ"מ [ולפנינו בפ' אמור כ"ב י"ח] שעובדי כוכבים נודרים נדרים ונדבות כישראל, ולכן הו"א דהוו בכלל דין נדרים גם לענין בל יחל, קמ"ל. וטעם הדבר נראה פשוט, משום דענין קבלת נדרים מעובדי כוכבים הנחה היא להם ולכן לא מחמרינן עלייהו. ועיין בס' פנים יפות עה"ת שכתב בזה דבר מחודד, ולפי מש"כ עולה הדבר כפשוטו, ודו"ק. 
@22ב) 
@11בבעל כתיב מפורש בפרשה לשון הפרה, ואם הפר יפר, ולשון התרה בחכם ילפינן מדכתיב להלן לא יחל דברו ודרשינן הוא איני מיחל אבל אחרים מחלין לו והוא לשון חולין, ובחולין שייך לשון התרה. ועכוב דבר זה מסמיך אלשון זה הדבר דמשמע דברים ככתבן. 
@11וטעם הדבר דלא מהני חלופי הלשונות אלה כמבואר, אע"פ דלכאורה שניהם מורים על ביטול הנדר, הנה הרשב"ם בב"ב ק"כ א' טרח הרבה בבאור דבר זה. ולי נראה פשוט, משום דמתכונת ביטול הנדר שע"י חכם הוא ביטול מעיקרא, דכיון שמוצא פתח ועילה שלא היה יכול או רשאי הנודר לנדור ממילא עוקר הנדר מעיקרו, והוי כלא נדר מעולם, משא"כ לבעל לא נתנה התורה רשות לעקור נדר אשתו מעיקרא אלא רק להפר אותו כמש"כ ואם הפר, והר"ן כתב בסוגיא כאן דלשון היתר מורה על עקירה למפרע ולשון הפרה על מכאן ולהבא, ולפי"ז כשאומר החכם בלשון הפרה והבעל בלשון התרה הרי הם משתמשים בלשון שלא זכתה להם התורה, וממילא אין תוקף בדבריהם, ודו"ק. 
@11וע"פ זה יוצא לנו דרק לשון הפרה אינו מועיל בחכם, אבל שאר הלשונות שמורים ביטול והיתר למפרע מהני, כגון שרוי לך מחול לך וכדומה, ומה שתפס הגמרא לשון התרה הוא שתפס אחד הלשונות המורים ביטול מעיקרא, אבל אין ה"נ שיתר לשונות מעין מובן זה מהני. 
@11ומה מאוד יתבארו היטב לפי"ז דברי הירושלמי נדרים פ"י ה"ח שהחכם מתיר גם בלשונות אין כאן נדר אין כאן שבועה, וזה כמש"כ דכל הלשונות המורים ביטול מהני בחכם. 
@11ור"ן בסוגיא כאן הביא דברי הירושלמי הנזכר בזה"ל, ובירושלמי משמע דחכם נמי מצי קאמר אין כאן נדר אין כאן שבועה, עכ"ל. וכתב על זה בשירי קרבן בירושלמי שם וז"ל, וקשה דמשמע מלשונו דאף הבעל יכול לומר כן, ומסוגיין משמע דדוקא החכם מצי לומר כן ולא הבעל, עכ"ל. 
@11ואני מצטער מאוד על גאון מובהק כמהו שנכשל לטעות כל כך בדברי הר"ן, אשר כונתו פשוטה וברורה שהחכם מצי נמי לומר אין כאן נדר וכו' כמש"כ, והמלה נמי נשתרבבה מעט מלמטה למעלה, וצ"ל דחכם מצי נמי, ולא הייתי כותב זאת לרוב הפשיטות רק לבל יטעה תלמיד טועה להוציא כונה מוטעת מדברי הש"ק שהר"ן מתיר שיאמר הבעל בלשון אין כאן נדר, וזה היפך הלכה מרווחת בגמרא. 
@11והנה כפי שכתבנו פשוט ומבורר הדבר דבחכם מהני כל לשון התרה, ומהאי טעמא מבואר ביו"ד סי' רכ"ח ס"ג כיצד היא התרה, יאמר לו ג' פעמים מותר לך או שרוי לך או מחול לך. ומ"ש שצריך לומר ג' פעמים לאו מעיקר הדין הוא אלא כך נוהגים כדי לחזק הענין, יעו"ש במפרשים. ונראה דמה שנהגו בהתרת נדרים בער"ה לומר ג' פעמים הכל מותרים לכם וכו', הוא למותר, כי הן המכוון מה שאומרים ג' פעמים הוא כדי לצאת חובת המנהג הנזכר בשו"ע שם, אך הלא מכיון שאומרים בנוסח ההתרה הכל מותרים לכם, הכל שרוים לכם הכל מחולים לכם, וכל אלה הלשונות הם לשון התרה כמש"כ, א"כ כבר שנו ושלשו ההתרה, כמבואר, ודו"ק. 
@22ג) 
@11בשחוטי חוץ כתיב מפורש דבר אל אהרן ואל בניו ואל כל בני ישראל. ומה שראה לדרוש גז"ש בענינים רחוקים זמ"ז ע"פ שווי המלות י"ל משום דבעלמא מצינו לשון זה הדבר רק על מצוה הנוהגת רק לשעה כמו גבי מן בפ' בשלח זה הדבר אשר צוה ה' לקטו ממנו, ובפ' תצוה גבי מלואים ובפ' תשא ועוד בכ"מ, [וזו היא כונת קושית הגמרא שיובא בסמוך אימא זה הדבר דראשי המטות לא יהא נוהג אלא בדור זה], ובשני אלה הענינים שהם לדורות כתיב כיוצא מן הכלל לשון זה הדבר לכן דרשם בגז"ש, וע"ע מש"כ בפ' אחרי. 
@22ד) 
@11להתיר הנדר, כמו ששייכים בשחוטי חוץ. ונראה דא"א לומר כפשטה דבא לאשמעינן דגם אהרן ובניו בכלל ענין נדרים שאם נדרו צריכים לקיים, דפשיטא היא, דמאיזו סברא לא יתחייבו, והלא סתמא נאמר לכל ישראל לא יחל דברו. 
@22ה) 
@11ועיין פרטי דינים בענין זה ביו"ד סי' רכ"ח ס"ב. 
@22ו) 
@11באור קושיא זו עיין מש"כ לעיל אות ג'. 
@22ז) 
@11ויותר יש סברא לדמות לענין דשחוטי חוץ מפני שכבר נדמו באיזו ענינים זל"ז כמש"כ בדרשה הקודמת ובפ' אחרי. 
@22ח) 
@11כמבואר בפ' נזירות (פ' נשא) איש כי יפליא, מי שיודע להפלות לשם מי נדר ונזר, ואפילו לא הגיע עדיין לשנות גדלות וכפי שיתבאר בריש פסוק הסמוך. 
@22ט) 
@11ר"ל למה שמפורש בפסוק זה דהיינו לאיסור בעלמא, שיהא איסורו איסור ונדרו בבל יחל אבל לא לענין קרבן מעילה. 
@22י) 
@11שיאמרו לו אלו היית יודע שענין נדרים בכלל רע בעיני ה' כמש"כ בקהלת טוב אשר לא תדור משתדור, ואמרו חז"ל הנודר כאלו בנה במה, האם היית נודר והוא יאמר בודאי לא, ויותר הנדר. 
@22יא) 
@11ר"ל התורה צותה שיתירו אחרים לאדם את נדרו שימצאו לו איזה פתח להתיר, ובאופן כזה הלא כל אחד יתיר לעצמו בפתח זה שאין הנדרים מרצון ה', אלא לפיכך אין פותחין בדרך כזה ורק באיזה דרכים אחרים, וכיון שכן יוכרח הנודר להזדקק להתרת חכם כי מעצמו לא ידע איזה פתח כשר וראוי למצוא להתרת נדרו. 
@22יב) 
@11השם איש יונח רק על בן י"ג שנה ויום אחד כמבואר לפנינו בפ' וישלח בפסוק ויקח שמעון ולוי איש חרבו, והתואר כי יפליא מורה שהשיעור הוא שידע להפלות ולהבין לשם מי נדר, כמבואר לפנינו בפ' נשא, וזה יצוייר לפעמים גם בפחות מבן י"ג שנה שהוא בר דעת ישרה, ולכן הכריעו חז"ל דבן י"ג שנה ויום אחד נדריו קיימין בסתם וא"צ לבדוק אם הוא בר הפלאה, יען כי כבר הוא מכונה בשם איש, ובן י"ב שנה ויום אחד נדריו נבדקין אם יודע להפלות נדרו נדר ואם לא - לא, אבל קודם י"ב שנה קטן גמור הוא ואפילו הפלאה אינה מועלת כיון דדעתו לא נתכוננה עדיין. וע"ע מש"כ בענין זה בפ' וישלח שם ובפ' בחקתי בריש פ' ערכין ובפ' נשא בריש פ' נזירות ובריש פסוק הסמוך בדרשה ואשה. 
@22יג) 
@11ענין כנויי נדרים [וכן כנויי שבועות שבסמוך] הוא, דיש מקומות שאנשיהם עלגים שמפסידים את הלשון הצח ומכנים דבר ידוע בשם כנוי [מלשון המכנה שם לחבירו], ואז הולכין אחר שם הכנוי, ולכן האומר דבר זה עלי קונם קונח קונס הוי כאלו אמר דבר זה עלי בנדר משום דשמות אלו הן כנויים לעקרי שמות נדרים, אבל כנויים שרחוקים הרבה מעיקר לשון נדרים אינן כלום, ועיין ביו"ד סי' ר"ז. 
@22יד) 
@11עיין מש"כ בדרשה הבאה בבאור דרשה זו. 
@22טו) 
@11כתב התוי"ט וז"ל, הלשון אינו עולה יפה, דאטו הני דפרק קמא אסורין הן שלא ידור בהן וכו', יעו"ש. ולא ידעתי מה קשה לו, כי הלא הלשון והכונה פשוטים מאוד, אלו נדרים מותרין מאליהן שאינן חלין כלל ואינן צריכין התרה כלל, וצ"ל דכונתו שאין הלשון מדוקדק כ"כ דהול"ל ואלו שאין נדריהם נדר. 
@22טז) 
@11באור הענין, כי קבלת נדר יצוייר בשני לשונות, בלשון איסור ובלשון תפיסה, לשון איסור הוא שאומר יאסר דבר זה עלי או דבר זה עלי אסור [ועיין בסמוך], ולשון תפיסה הוא שמתפיס החפץ שרוצה לידור ממנו בדבר האסור והיינו שיאמר יהא ככר זה עלי כאותו חפץ האסור, ואמר בזה דצריך לתפסו בדבר הנדור, כלומר בדבר שאפשר לו לאסרו עליו בנדר, והוא דבר שהיה מתחלה חולין ואח"כ הקדש, והיינו שיאמר ככר זה עלי כקרבן, כמזבח, כהיכל וכדומה בדבר הקדוש בקדושת הפה, אבל באומר כנבילות וטריפות כשקצים ורמשים אין זה כלום, מפני שדברים אלו הם אסורים בעיקרם ואינם תלוים באיסור בפה, וזה טעם דרשה הקודמת לאפוקי בכור דדבר האסור הוא, כלומר שהוא קדוש מתולדתו. - 
@11וצ"ל דכל ענין זה הוא מגזירת הכתוב, יען כי הסברא לבדה אינה מכרחת חילוק זה, יען כי אע"פ שאוסר עליו כנבילות וטריפות למה לא תהני לאיסור דהא עכ"פ משוי עליה חתיכה דאיסורא, ואע"פ שהרבו להסביר סברות בזה, עיין ברמב"ם פ"א ה"ח מנדרים ובחידושי ריטב"א ועוד, בכ"ז אין הכרח מוכרח להבין חילוק זה ע"פ הסברא ושקול הדעת, וצ"ע רב בזה. - 
@11והנה עיקר טעם דרשה זו כי ידר נדר עד שידור בדבר הנדור אין מבואר איפה מרומז זה, והר"ן טרח בבאורו, ולי נראה פשוט וברור דדרשה זו באה בקצרה כאן וצ"ל כמו שהוא בירושלמי בסוגיא זו [פ"ב ה"א] ואיש כי ידר נדר לה', לה' - אין אדם אוסר אלא דבר שהוא לה', והכונה מבוארת שאין אדם תופס נדרו רק בדבר שהוא נקדש בפה לה' כקרבן וכדומה, וכמש"כ, ודו"ק. 
@22יז) 
@11בגמרא מסיק דאיירי באומר ישיבת סוכה עלי וכו', ולא כן הדין בשבועות, דשם קיי"ל דאין חלין לעבור על המצות כפי שיתבאר בסמוך בדרשה לא יחל דברו, ואע"פ שאפשר להסמיך הלשון לה' גם על לשון או השבע שבועה דסמיך ליה, בכ"ז לא סמכינן ולא דרשינן כן בשבועה. וטעם הדבר הוא, משום דבנדרים הוא אוסר החפץ עליו, לכן אין זה נראה כנודר לבטל את המצוה, שהרי על עצמו לא קיבל מאומה אלא את החפץ אסר עליו, ואם יקיים המצוה הוי רק מצוה הבאה בעבירה, ודמי למי שחייב לאכול מצה בפסח ואין לו אלא מצה של טבל ושל הקדש שאסור לאכלה, ולכן דרשינן מכי ידר נדר לה' שהנדרים חלין על דבר מצוה, משא"כ שבועה ענינו הוא שאוסר את עצמו בדבר פלוני, שאומר שבועה שלא אשב בסוכה, ומכיון שהוא מושבע ועומד מהר סיני לעשות המצוה אין שבועה חלה על שבועה, ואינו יכול להפקיע גופו מחיובו, ולכן לא סמכינן הלשון לה' על שבועה ולדרשו כמו בנדרים, אלא קיי"ל אין נשבעין לעבור על המצות. 
@11ועם סברא זו יתבאר הלשון דכתיב בשבועה לאסר איסר על נפשו, והיינו שאוסר וקושר את נפשו לבלי לעשות או לעשות דבר פלוני, וכן יתבאר הלשון הפסוק שבסמוך ואשה כי תדר נדר ואסרה איסר, דהכונה היא כי תדר נדר או כי תשבע, והוציא ענין שבועה בלשון איסור שענינו קשירה ואגידה כמש"כ, ודו"ק. 
@22יח) 
@11עיין לעיל אות ט"ז נתבארה דרשה זו, שהכונה שאין אדם תופס נדרו רק בדבר שהוא נקדש לה' והיינו שיאמר יאסר דבר זה עלי כקרבן וכו', ולא בדבר שאסור מעיקרו ותולדתו יעו"ש. 
@22יט) 
@11עיין מש"כ לעיל אות י"ג וצרף לכאן, וכנויי שבועות הם הלשונות שבותה שקוקה וכדומה. 
@22כ) 
@11לא נתבאר כונת השאלה או הקושיא בזה, ונראה דמדייק פשוט יתור לשון זה דמה היה מקרא חסר אם היה אומר או השבע שבועה. 
@22כא) 
@11נראה כונת החידוש בזה דאע"פ דתלי נדרו בדבר שלא נאסר רק לו לבדו, כמו מיתת אביו ורבו וראיון ירושלים בחרבנה אפ"ה האיסור קיים, ואל"ה הו"א דבכהאי גונא צריך להתפיס בדבר איסור כללי, ויאמר שלא אוכל כיום הכפורים וכחמץ בפסח וכדומה, ומלשון לאסור איסר על נפשו משמע דדי אם התפיס בדבר האסור רק לנפשו לבד, אכן לא נתבאר ענין כיום שנהרג בו גדליה בן אחיקם, ויתכן דבזה מכוין לרבותא אחרת דאע"פ דמתסר ממילא אפ"ה מתפיס בו, ועיין בר"ן לנדרים י"ד א' וצ"ע. 
@22כב) 
@11עיין בר"ן לנדרים ב' ב' הביא דרשה זו ומחלוקת הראשונים בענין זה, ולעיל אות י"ז נתבאר דהחילוק בין נדרים לשבועות דנדרים אוסר החפץ עליו ושבועות אוסר גופו על החפץ, ולכן כתיב בשבועה לאסר איסר על נפשו, יעו"ש. וכונת הדורש הזה דאע"פ שאין הלשונות שוין, אך מכיון שפיו ולבו שוין לאסור אכילת ככר זה דבריו קיימין, ואם לא מעיקר דין נדר ושבועה מפני שלא אמר הלשון כתקונו, מ"מ מדין ידות קיים הנדר. ועיין בסמוך אות ל"ו מדין ידות נדרים ושבועות. 
@22כג) 
@11ועיין בנמוקי רמב"ן כאן אם גם בנדרים הדין כן שאין חלין על דבר איסור, וסברתו שחלין, וטעמו כיון דקיי"ל דחלוק נדרים משבועות שנדרים חלין על דבר מצוה כגון קונם הנחת תפילין עלי אסור להניח, משא"כ שבועות, כפי שנתבאר בסמוך, א"כ חלין גם על דבר איסור, יעו"ש. ואחריו נמשכו עוד פוסקים, ועיין ביו"ד סי' רט"ו. 
@11אבל לדעתי לא דמי החלות על דבר מצוה לחלות על דבר איסור, כי אחרי דעיקר הטעם דרק נדרים תלין על דבר מצוה ולא שבועות הוא משום דנדרים איסור חפצא שאוסר החפץ עליו ואין זה נראה כנודר לבטל את המצוה שהרי על גופו לא קיבל מאומה, משא"כ שבועות שהן איסור גברא שאסר גופו במצות, כמו שנתבאר בסמוך אות י"ז. 
@11והנה זה שייך רק בנודר שלא לקיים מ"ע, אבל בנודר לקיים דבר עבירה, כגון לאכול נבילות, כיון דהחפץ אסור בלא"ה הרי זה כמחייב גופו לעבור עבירה, וא"כ תו הוי זה כגדר שבועה שהוא איסור גברא ושוי בזה נדר לשבועה, וכן אם נדר שלא לאכול נבילות ג"כ א"א לחול אף דבנדרים בעלמא הוי איסור חפצא, בכ"ז בנדרים שעל דבר איסור הוי איסור גברא כמו שבועות, ונ"מ שאין חלין עליהם כמו שבועות כמבואר בדרשה שלפנינו, ודו"ק. 
@22כד) 
@11הנה קיי"ל דמתירין לאדם את נדרו בפתח, שפותחין לו היתר ואומרים לו אלו היית יודע שהנודר הוא חוטא בנפשו [כמ"ש כל הנודר כאלו בנה במה] האם היית נודר, והוא משיב לא, והותר הנדר, מפני שעל דעת כן לא נדר. ועל זה מביא כאן בירושלמי מעשה דרשב"ל פתח לאחד את נדרו לא בזה שבנפשו הוא חוטא אלא בזה שאת גופו הוא מצער, דהנודר הוי כאלו אוסר את גופו ונותן קולר על צוארו להשתעבד לנדרו לעשות כך או כך, משום דבכלל טוב לאדם שלא להיות משועבד בגופו, וא"כ אלו היה יודע שכן הוא קושי הנדר לא היה נודר, והותר לו בזה. ומביא ראיה שענין הנדר בכלל נקרא שעבוד קשה לאדם מלשון לאסר איסר דהוא מלשון אסור בזיקים, שהנודר הוא כמו אסור וקשור ומשתעבד למה שנדר. והמפרשים לא פרשו בזה ברחבה. 
@22כה) 
@11כלומר דמשועבד הוא לבעליו לעבודה, ולכן אם נדר דברים שיש בהם ענוי נפש או שמעכבים את המלאכה יכולים הבעלים למחות בו ולהפירם, דזה דומה לאוסר פירות אחרים עליהם. ועיין מש"כ לעיל בפ' נשא בפסוק כי נזר אלהיו על ראשו, ומטעם זה קיי"ל ביו"ד סי' רל"ד דנדריו של מלמד שיש בהם ענוי נפש או בטול עבודה אינם חלין מפני שאינו ברשותו ומושכר הוא לאחרים. 
@22כו) 
@11באור הענין, כי היתר נדרים בכלל מעט רמז יש במקרא שיוכל החכם להתיר הנדר ואין לסמוך עליו, אלא כך מסור לחכמים בתורה שבעל פה, ואע"פ דהפרת אב לבתו ובעל לאשתו כתיב מפורש בתורה, אך אין כל שייכות להפרתם עם התרת חכם. יען כי הם מפירים מפני שרשותם פרושה על הבת והאשה ואין להם רשות בפני עצמן כי משועבדים הן להאב ולהבעל, ואין זה בגדר התרה כלל, אלא דכיון שאין מקיימין הנדר הוי ממילא כמו שלא נדרו כלל, משא"כ באדם אחר וחכם שצריך התרה ואין זה מפורש בתורה, וסמכו זה על הלשון לא יחל דברו שאחרים מחלין לו. ויתכן דמדייק מדלא כתיב לא יחל בציר"י, דהיה במשמע שלא ישתנו דבריו בכל אופן, משא"כ הלשון לא יחל בפת"ח משמע שהקפידא רק עליו שלא ישנה הוא אבל אחרים משנים לו, ודו"ק. וע"ע משכ"ל בפ' נשא בפסוק איש כי יפליא לנדור נדר נזיר להזיר. 
@22כז) 
@11מסקנת הגמרא דאיסור בל יחל כאן הוא רק מדרבנן, ר"ל דמלקין אותו מכת מרדות מדרבנן, אבל מדאורייתא אין נדר חל כלל על דבר שאין בו ממש, ולכן אם אמר כל ענינים אלה בלשון שבועה אסור בהם מדין תורה, יען כי שבועה חלה גם על דבר שאין בו ממש. 
@11ומה שאמר האומר לאשתו קונם שאיני משמשך מוקי בגמ' דאיירי באומר הנאת תשמישך עלי, וטעם הכרח אוקימתא זו משום דבלשון כמו שלפנינו קונם שאיני משמשך א"א לנדור כלל דמשועבד לה מה"ת כדכתיב ועונתה לא יגרע, אבל באומר הנאת תשמישך עלי אין מאכילין לאדם דבר האסור לו. 
@22כח) 
@11הא דאחרים נהגו בהן איסור הוא מפני סייג ופרישות ע"ד ושמרתם את משמרתי עשו משמרת למשמרתי. ובירושלמי כאן (פ"ב ה"א) מפרש טעם הדרשה שלא יעשו דבריו חולין, כלומר שלא יעשו חולין את הדברים המקובלים אצל אחרים, ודבר זה מדרבנן הוא ואסמכוהו אקרא, יען כי פשטות הכתוב הוא שלא ישנה את דברי עצמו, ועיין בדרשה הקודמת. ובהגהות הרש"ש כתב דדריש דברו מלשון וידבר עמים, [ורעו כבשים כדברם ישעיה ה'] שהוא ענין הנהגה, ור"ל לא יעשה הנהגתו חולין, ועפ"י זה יתבאר מה דקי"ל דכל אדם שהוא נוהג לעצמו כ"פ דבר מצוה וקדושה [ואינו מפרש שעושה כן בלא נדר וקבלה] ורוצה לחזור בו מפני איזו סבה שא"א לו עוד לקיימו צריך התרה, יען כי גם זה בכלל לא יחל דברו שהוא הנהגתו. 
@22כט) 
@11ר"ל מיחל דברו למען חפצי שמים. ועי' ביו"ד סי' רל"ו ס"ה דהא דאין שבועה חלה לבעל את המצוה הוא רק אם נשבע מפורש רק לבטל את המצוה, אבל אם נשבע בכלל חייל, כגון אם נשבע שלא לאכול מצה סתם אסור לאכול מצה בפסח, מיגו דחיילא על כל ימות השנה, ומקור הדין מירושלמי שבועות פ"ג ה"ד, ואע"פ דבגמ' דידן משמע שגם בכולל לא חיילא, כמבואר בשבועות כ"ג א' שבועה שלא אוכל ואכל נבילות וטריפות חייב, אף דנשבע סתם גם אדברים המותרים, תירץ הרמב"ן דשאני קום ועשה דאין אומרים לאדם עמוד וחטא כדי לקיים שבועתך, אבל בשב ואל תעשה ס"ל לגמ' דידן כירושלמי, דבכולל חיילא לבטל את המצוה, כמבואר, ע"כ תוכן דבריו, ואחריו נמשכו עוד מפרשים ופוסקים, זולת בעל המאור החליט מפורש דהירושלמי חולק עם הבבלי, ולא ניחא ליה לחלק כמש"כ רמב"ן, ולכן פסק להלכה דאף בכולל לא חיילא שבועה לבטל את המצוה, וכשיטת הבבלי. 
@11ואני תמה, האיך אפשר לומר דהירושלמי לא ס"ל חילוק בין בטול מצוה בקום ועשה ובין בטול מצוה בשב ואל תעשה כסברת רמב"ן, והלא בירושלמי שם איתא כמעט מפורש חילוק זה, וז"ל, אמר ר"י, ותשמע מינה [מהא דאמרי' דבכולל חלה שבועה לבטל את המצוה], היו לפניו תשעה זתים של בשר שחוטה ואחד של נבילה ואמר שבועה שאוכל עשרה זתים אלו, כיון שפטור על הנבילה פטור אף על השאר, ע"כ. והנה לכאורה דברי הירושלמי סותרים זא"ז, דאחרי שאמר דבכולל חלה שבועה על איסורין א"כ אמאי פטור כאן על הזית דנבילה, והלא מיגו דחיילא שבועה על הזיתים דשחוטה ממילא צריכה לחול נמי על הזית דנבילה, אלא ע"כ הירושלמי מחלק בין בטול מצוה בקום ועשה ובין בטול בשב וא"ת, וכסברת רמב"ן. 
@11ולפי זה ניחא כל הסוגיא בירושלמי, דבבטול אכילת מצה כיון דבטולה היא בשב ואל תעשה לכן חלה השבועה בכולל, משא"כ באכילת נבילה דבטולה היא בקום ועשה אין השבועה חלה לעולם אף בכולל, משום דאין אומרים לאדם עמוד וחטא כדי לקיים שבועתך, וכמש"כ רמב"ן, ומעתה אין לעשות מחלוקת בין הבבלי והירושלמי, ודברי הפוסקים המיוסדים על דברי רמב"ן נכונים בטעם וסברא, ודו"ק. וע"ע מש"כ בענין זה בפ' ויקרא בפסוק להרע או להטיב. 
@22ל) 
@11סמך על הדרשה דלעיל, הוא אינו מיחל אבל אחרים מחלין לו, וממילא מבואר שגם חכם בכלל, כיון שבכלל ענין התרת נדר צריך להיות ע"י אחרים. ותמיהני שנפקד דין זה ביו"ד ריש סי' רכ"ח, ובפרט שגם משנה מפורשת היא בנגעים פ"ב מ"ה כל הנדרים אדם מתיר חוץ מנדרי עצמו. 
@11ועיין בחגיגה י' א' דרשו הפ' דתהלים אשר נשבעתי באפי, באפי נשבעתי וחוזרני בי, והקשו התוס' בב"ב ע"ד סע"א האיך מיפר לעצמו והא קי"ל שאין חכם מיפר לעצמו, ונשארו בתימא. ונפלא הדבר שלא העירו מדברי רש"י בחגיגה שם שכתב וז"ל וחוזרני בי, יכול אני לישאל עליו לפי שמחמת אפי נשבעתי, עכ"ל, הרי דהרגיש רש"י בקושייתם, ולכן סבב פירוש הענין לכונה אחרת לענין שאלה. 
@22לא) 
@11משא"כ הבעל מיפר נדרי אשתו אע"פ שלא חלו עדיין, ומסמיך זה בגמ' על לשון הכתוב (איוב ה') מיפר מחשבות ערומים, והבאור הוא עפ"י המבואר בדרשה שבריש פסוק הקודם דהבעל מבטל נדרי אשתו בלשון הפרה והחכם בלשון התרה, ולכן מכיון שמצינו לשון הפרה במחשבה לכן מפיר אף שהנדר עדיין במחשבה שלא חל עוד, וכגון אשה שנדרה בחודש ניסן שלא תאכל בשר מר"ח אייר והלאה יכול הבעל להפר מיד כשנדרה, אבל החכם בכהאי גונא אינו מתיר עד שנכנס אייר, ומסמיך זה על לשון לא יחל דברו, ודרשינן לעיל הוא אינו מיחל אבל אחרים מחלין לו, כלומר אחרים עוקרים חלות דבריו, אלמא דהתרה בעינן רק אז כשחל הנדר, דאל"ה לא שייך לעקר חלות הדברים. 
@22לב) 
@11ר"ל לבד הלאוין שבנזיר, ומבואר זה לפנינו בפ' נשא בר"פ נזיר. 
@22לג) 
@11לעיל בסוגיא אמר דהאומר מבטא שלא אוכל דבר פלוני הרי הוא כשבועה, והוא מלשון הכתוב לבטא בשפתים, ולכן בעברו עובר משום בל יחל ומשום שבועה, ועל זה אמר כאן דהאומר קונם עלי דבר פלוני אינו עובר רק משום בל יחל ולא גם משום שבועה. 
@22לד) 
@11ר"ל אם נשבע שאכל ובאמת לא אכל וכן להיפך נקרא שבועת שקר, ואזהרתיה מלא תשבעו בשמי לשקר (פרשה קדושים ועי"ש לפנינו), אבל אם אמר כזה בלשון להבא, שבועה שאוכל או שלא אוכל ועשה להיפך עובר בבל יחל, משום דלא יחל ע"כ להבא הוא, דאלו לשעבר כבר החל משנשבע. 
@11ועיין ברמב"ם פ"א ה"ג משבועות פסק דגם באוכל ולא אוכל ג"כ הוא בכלל לא תשבעו בשמי לשקר, וטרח הכ"מ בישוב דבריו שהם לא כדברי הגמ' כאן דאמרו מפורש עובר משום בל יחל, ומשמע רק משום בל יחל עובר ולא משום לא תשבעו לשקר, יעוי"ש. 
@11ולי נראה פשוט דהרמב"ם מפרש דזה ודאי שכל שבועה שאינה של אמת היא בכלל לא תשבעו בשמי לשקר, יען כי סוף סוף היא על שקר, ואין ענין יוצא מידי פשוטו, אלא שבגמ' הוסיפו דעל שבועת שקר שלהבא עוברין גם בלא יחל, משום דהלשון לא יחל מורה על להבא, כמש"כ, וא"כ צדק הרמב"ם שחשב כל השבועות שאינן של אמת בכלל שבועת שקר, יען דזה הלאו דשבועת שקר הוי יסוד עקרי לכל שבועות שאינן אמתיות, ורק באיזו מהן יש לאוין נוספות. 
@11וראיה מכרחת דגם כונת הגמ' כן מלשון הגמ' כאן, אכלתי ולא אכלתי שקר ואזהרתיה מלא תשבעו בשמי לשקר, אוכל ולא אוכל, עובר בלא יחל דברו. ולכאורה קשה למה לא אמר גם בסיפא ואזהרתיה מלא יחל דברו, אלא ודאי דעיקר האזהרה היא מן ולא תשבעו בשמי לשקר, והיא כוללת כל מיני שבועות שאינן אמת, בין לשעבר בין להבא, יען כי סוף סוף הן שבועות שקר כמש"כ, ולכן לא אמר בשבועת להבא שהאזהרה היא מן ולא יחל דברו, אלא רק שבכזה עובר גם משום לא יחל דברו, ודו"ק. 
@22לה) 
@11ארבעה נדרים אלו חשובין במשנה נדרים כ' ב', וטעם הדבר פשוט משום דעכ"פ הוא מיחל דברו, ועיין בירושלמי פ"ב ה"א דנדרים. 
@22לו) 
@11כבר נתבאר בדרשות הקודמות שהנודר צריך להתפיס בדבר הנדור, כלומר בדבר שהיה מתחלתו מותר ואח"כ נאסר, שיאמר למשל ככר זה עלי כקרבן או שיאמר ככר זה עלי אסור, וכשאומר בלשון כזה נקרא הנדר נדר שלם, אבל אם פתח בלשון כזה ולא סיימו, כגון שאמר ככר זה עלי או שאומר שאיני אוכל לך או מופרשני ממך ולא סיים כקרבן או שתפס הנדר שלא בדבר הנדור, כגון שאמר ככר זה עלי כבשר חזיר כשקצים ורמשים וכדומה דברים האסורים מעיקרן ותולדתן אין נדר כזה מעיקרי נדרים, והוא קיים רק מדין ידות נדרים, וענין זה דידות נדרים הוא ע"ד המשל כאדם האוחז ביד הכלי וע"י כן משתמש בכל הכלי, כך הכא אע"פ שלא גמר כל הלשון בכ"ז דין נדר עליו, ומרבה זה מלשון ככל, דלשון כל מורה בעלמא על מקצת, כמבואר לפנינו בפ' בא בפסוק קדש לי כל בכור ובפ' ויקרא בפסוק כל המנחה ועוד בכ"מ, ועיין מדין ידות נדרים ביו"ד סי' ר"ו. 
@22לז) 
@11דדריש ליה הכי, אם הנדר חל ככל היוצא מפיו אז יעשה אותו, ואם א"א לו לחול כולו רק מקצתו בטל כולו, וכגון אם נדר להתענות או שלא לאכול בשר זמן ידוע ואירעו בו שבתות ויו"ט אומרים לו אלו נתת ללבך שיארעו באותו הזמן שבתות ויו"ט כלום היית נודר ואומר לא, הותר הכל, או שאומר לחבורת אנשים קונם שאני נהנה לכולכם ונמצא אחד מהם אביו, וכדומה עניני נדרים שאם היה יודע הענין בפרטו היה מוציא את הפרט הותר הכל, וטעם הדבר משום דלא נדר מעיקרא אלא על דעת שיתקיים כולו, ועיין פרטי דינים ביו"ד סי' רכ"ט. 
@22לח) 
@11כבר נתבאר ענין זה לעיל בדרשה נדר לה', יעוי"ש. 
@22לט) 
@11עיין לפנינו בפ' ויקרא בפסוק לכל אשר יבטא האדם בשבועה, דהגומר בלבו ואינו מוציא בשפתיו מועיל רק בנדרי הקדש, אבל בנדרי חולין צריך שיוציא בשפתיו, אכן לענין זה מועיל הגמר בלב, שאם גמר בלבו להוציא פת חטין והוציא פת סתם אינו אסור רק בפת חטין, שעל זה כוון, יעוי"ש ובר"פ ויקהל, וכך צריך לפרש כונת הספרי כאן. 
@22מ) 
@11זה מתבאר מענינא דפרשה גופא, דאחרי שמפרש שבזה חלוק נדרי אשה מאיש לענין שהאב והבעל מפירין נדריה, ש"מ דליתר דיני נדרים דינן שוה. 
@22מא) 
@11ולא כמו בבן ששיעור שנות גדלות שלו הוא בן י"ג שנה ויום אחד, ומפרש בגמ' נדה מ"ה ב' טעם הדבר מפני שבינה יתירה נתן הקב"ה באשה יותר מבאיש, וטעם יתרון זה באשה י"ל עפ"י המבואר בכתובות נ' א' לענין חינוך ילדים בתענית שהילד מתחנך בתוך שנת הי"ג והתינוקת בתוך שנת הי"ב, ופירש"י הטעם דהתינוקת ממהרת להביא כח מפני שאינה מתשת כחה בתלמוד תורה, עכ"ל. וידוע הוא דבהתחזקות כחות הגוף מתחזקות גם כחות הנפש, ולכן מכיון שממהרת להביא כח בגוף ממהרת גם בכח הנפש דהיינו בינה ושכל. 
@11ובזה יתיישב מאד מה שהקשו התוס' בכתובות שם על פירש"י למה פירש משום שממהרת להביא כח ולא פירש מפני שחינוך שלה שנה קודם בערך החינוך, עי"ש. ולפי מה שביארנו הנה זה גופא טעם קדמות החינוך שלה מפני התחזקות כחה, ודו"ק. ועיין בנדה שם דעת חד מ"ד דלבן שיעור מוקדם מלבת, אבל לא קי"ל כמותו. ומה שיש עוד לבאר בענין זה מבואר לפנינו בפ' בראשית בפסוק ויבן ה' את הצלע ובפרשה עקב בפסוק ולמדתם אותם את בניכם. 
@22מב) 
@11הכונה היא עפ"י מש"כ לעיל בפ' הקודם דבזה חלוק שבועה מנדר, שהנדר הוא שאוסר החפץ עליו, והשבועה היא שאוסר את גופו מליהנות מהחפץ, ולכן ענין שבועה מתבאר בלשון איסור, כלומר שאוסר וקושר את נפשו לעשות או שלא לעשות אותו הדבר, ובזה דרשה זו מבוארת, שלשון איסר יונח על שבועה ולא על נדר, והראיה היא מלשון ואסרה איסר על נפשה כמבואר, וע"ע מש"כ שם. 
@22מג) 
@11ר"ל אע"פ שהיא עתה בבית אביה אך כבר הפסיקה מלהיות בבית אביה כי יצתה לרשות בעלה. 
@22מד) 
@11וכהאי גונא דרשינן לקמן ריש פ' ח' לענין בעל, ועיין בט"ז ליו"ד סי' רל"ד ס"ק כ"ז כתב שהרמב"ם כתב שדין האב שוה בזה לדין הבעל, משום דס"ל דאע"פ שבגמרא באה דרשה כזו רק על ושמע אשה מ"מ גם באב כן, עכ"ל. והנה משמע ליה שהרמב"ם כתב כן באב מסברא דנפשיה, אבל כפי המבואר לפנינו היא דרשה מפורשת בספרי לענין אב. 
@22מה) 
@11,,ביום שמעו", משמע אף שלא בשעת הנדר ומוכרח דהוא ע"י אחרים. 
@22מו) 
@11והפר מקרבן, וכן בסמוך. 
@22מז) 
@11ואע"פ דחזינן שרצונו היה להפר נדרה בכלל בכ"ז צריך לשמוע מפורש, ואין הולכין בזה אחר אומדנא, והיה אפשר לפשוט זה מהמבואר בפסוק הסמוך אות נ' דבנדרים אין הולכין אחר אומדנא. 
@22מח) 
@11נראה דר"ל אע"פ שאם קיים האב נדר בתו [דהיינו הפירוש והחריש] מבואר בדרשה הסמוכה שאינו יכול עוד להפר, מ"מ אם קיים בטעות כגון שנדרה בתו וסבר שנדרה אשתו וקיים לה מותר לו אח"כ להפר נדרי בתו, וזהו הפי' הרי זה יחזור ויפר, כלומר מותר לו להפר, משום דבעינן שיתכוין לה בהקמה. ובפסוק הסמוך יובא דרשה דבעינן כונה כזו להפרה דכתוב שם יניא אותה, וכאן דריש הלשון והחריש לה בדיוק כמו אותה. - 
@11ועיין בפי' הר"ן לנדרים פ"ו ב' שחקר מניין לנו שצריך כונה להקמה, יעו"ש. ודבר פלא הוא שלא הביא דרשה מפורשת בזה בספרי, כמבואר לפנינו, ואמנם כמה רחבה ומכוונת דעתו של הר"ן שמעצמו כיון לדרשה זו, שכתב דאפשר שהלשון לה דכתיב בהקמה, כי החריש לה אביה, משמע דוקא, כמו אותה, יעו"ש. 
@22מט) 
@11מכפל המלה יקום דריש, דמיותרת היא, ודריש דמכיון שקיים והקים לה כן יקום לעולם ולא יחזור. 
@22נ) 
@11שאין הולכים בזה אחר אומדנא, כגון שרגיל בכך להפר, אין אומרים אלו שמע גם הפעם היה מיפר, אלא שצריך שיפר מפורש. ועיין מש"כ בזה בפ' הקודם אות מ"ז. - 
@11ודע דאיתא בברייתא נדרים ע"ט א' חומר בהקם מבהפר שהמקיים בלבו קיים, הפר בלבו אינו מופר, וטרח הר"ן לבאר חילוק דין זה ע"פ הסברא לבד, כמו שאין מקור לזה, ואני תמה, הרי דבר זה מפורש כמעט בתורה, כי בקיום כתיב והחריש לה אז וקמו כל נדריה, הרי דאם רק החריש דהיינו קיום בלב די להקים, ובהפרה כתיב ואם הניא אביה, ולשון זה מורה שמונע בה מלקיים נדרה, והיינו שגוער בה, והרי ע"כ אין זה אלא בפה. 
@22נא) 
@11והפר לשם בתו. 
@22נב) 
@11עיין מש"כ בזה בסמוך פ' ט'. 
@22נג) 
@11נראה דצ"ל אם הניא אביה אותה מופר ואם לא אותה ממש אינו מופר, ור"ל שאין מיפר ע"י שליח, ויתבאר ענין זה לפנינו בסמוך פסוק י"ד. ועיין מש"כ בסמוך פסוק ט' לענין אם הבעל מיפר לשתי נשיו כאחת, וגדר הספק שם מדכתיב ואם ביום שמוע אישה יניא אותה, אם אותה דוקא או לאו דוקא, יעו"ש. וגדר ספק זה שייך גם באב אם מיפר לשתי בנותיו כאחת משום דכתיב כי הניא אביה אותה, וכמו דקיי"ל בבעל הוא הדין באב. 
@22נד) 
@11כונת הדרשה בכלל, שחלוקה פרשה זו לשני ענינים, כי מפסוק ד' עד פסוק י"א מדבר מנדרים שנדרה בבית אביה, ומן פסוק י"א עד סוף הפרשה איירי בנדרים שנדרה בבית אישה, וא"כ ממילא מבואר שכל זמן שהיא בבית אביה בין פנויה בין ארוסה יש לאביה זכות בהפרת נדריה, ורק ההבדל הוא שאם היא פנויה מפיר ומקיים האב לבדו ואם היו תהיה לאיש והיא עדיין בבית אביה והיינו ארוסה, צריך האב לשתף עמו את הארוס, ויהיה לפי"ז שיעור פירוש הכתובים ושמע אישה [הארוס] והחריש לה, אז קמו נדריה, כלומר לא יוכל שוב האב להפר כיון שהוא צריך להפר בשותפות עם הארוס, והארוס כבר הקים ואינו יכול לחזור, ממילא אין יכול גם האב להפר, ואם ביום שמוע אישה [הארוס] יניא אותה, אז והפר [האב] את נדרה כיון שהשתתף עמו הבעל כלומר הארוס. ועיין דרשה הבאה שמתבארת ע"פ דרשה זו. 
@22נה) 
@11בגמרא שקלו וטרו הרבה מניין לנו דפסוק זה בנערה המאורסה כתיב, ותמה אני שלא השתמשו בדרשת הירושלמי שהבאנו בדרשה הקודמת, וי"ל. וכלל ענין דרשה זו בארנו בדרשה הקודמת, יעו"ש. 
@22נו) 
@11דריש מלשון היו תהיה שתי הויות, ובמת הבעל יש בה קדמות הויה שניה, האחת מה שהיתה לה קודם אירוסיה לבעל זה שמת ואחת שיש לה עתה קודם שתארס לבעל שני, וכשם שבהויה שקודם אירוסיה הראשונים היה האב מיפר כולו לבדו כך בהויה שניה, כלומר קודם אירוסיה השניים אב מיפר כולו לבדו. וע"ל פ' י"ז דבמת האב לא נתרוקן כל הרשות לארוס. 
@22נז) 
@11ושמע אביה ולא הבעל. 
@22נח) 
@11ורומז דכל נדרים שעליה מיפר ואפילו אלה שנראו לארוס ראשון. 
@22נט) 
@11נסמך על המבואר בדרשות הקודמות דפסוק זה איירי בנערה המאורסה, ואשמעינן דהארוס מיפר בקודמין, והיינו גם נדרים שהיו עליה קודם שנתארסה, והרבותא בזה דאע"פ דבסמוך פ' י"א יתבאר שהבעל אין מיפר בקודמין, היינו מה שנדרה קודם שנשאה, קמ"ל כאן שהארוס מיפר, משום דכתיב ונדריה עליה. 
@11וטעם החילוק בזה בין ארוס לבעל הוא משום דבאמת היה צריך גם בארוס להיות הדין כן שלא ליפר בקודמין, אלא רק דכיון דהוא מיפר בשותפות עם האב ובאב לא שייך קודמין, וכיון שהאב מוכרח להשתתפות הארוס והאב יש לו יותר שייכות בבתו מאשר ארוס בארוסתו וכמו דקיי"ל מת הארוס נתרוקן הרשות כולו לאב וכשמת האב לא נתרוקן הרשות כולו לארוס כמש"כ למעלה, ולכן משתתף הארוס להאב גם לנדרי קודמין, משא"כ בבעל שהוא מיפר לבדו. 
@22ס) 
@11ר"ל האומר מבטא דבר זה עלי הרי זה כשבועה. והענין הוא, כי לשון בטוי הוא הדבור היוצא מן האדם בשעת רגשות נפשו וחומו, וזו היא כונת הכתוב במשלי (י"ב) יש בוטה כמדקרות חרב, ובנדרים כ"ב א' אמרו כל הבוטה ראוי לדקרו בחרב, ופירש"י כל הנודר כמו מבטא שפתים. והנה דבר זה ידוע שפרשה זו איירי בשני ענינים, בנדרים ובשבועות, וכבר בארנו שענין נדר הוא שאוסר החפץ עליו וענין השבועה שאוסר את נפשו מאותו החפץ, וא"כ כיון דכאן כתיבי שתי חלוקות ונדריה עליה או מבטא שפתיה אשר אסרה על נפשה, בודאי גם כאן איירי בנדרים ושבועות, ובפרט כי כן מורה הלשון אשר אסרה על נפשה שזה ענין שבועה כמש"כ. ומדכייל הכתוב ענין שבועה בלשון בטוי שפתים ש"מ שבטוי הוא שבועה, ובזה הדרשה מבוארת. 
@22סא) 
@11ועיין מש"כ לעיל ריש פסוק ה'. 
@22סב) 
@11ר"ל דהלשון ביום שמוע משמע כל יום שמעו עד שתחשך ולא במשך מעל"ע משעת השמיעה, משא"כ הלשון מיום אל יום משמעו מעל"ע. 
@22סג) 
@11ועיין בפירש"י בפסוק ט"ו שכתב וז"ל, מיום אל יום שלא תאמר מעל"ע לכך נאמר מיום אל יום ללמדך שאין מיפר אלא עד שתחשך, עכ"ל ודברים אלו מפליאים מאוד, שהם ממש היפך מסקנת הגמרא דמיום אל יום מורה על מעל"ע, וביום שמוע מורה על אותו היום עד שתחשך, ומפרשי רש"י לא העירו בזה מאומה, וברור הוא בעיני שט"ס ברש"י, וצ"ל לכך נאמר ביום שמוע ללמדך שאין מיפר אלא עד שתחשך, ונראה ראיה לתקון לשון זה מספרי שם וז"ל, מיום אל יום שומע אני מעל"ע ת"ל ביום שמע, ע"כ. וזה מפורש כמש"כ, וידוע דרגיל רש"י להביא מדרשות הספרי. 
@22סד) 
@11עיין ברמב"ם פי"ג ה"ה מנדרים כתב וז"ל, ומהו הביטול שיכוף אותה לעשות דבר שאסרה אותו, אבל ההפרה היא שאינו כופה אותה אלא מיפר לה ומניחה אם רצתה עושה ואם לא רצתה אינה עושה, עכ"ל, מבואר מזה דמפרש שהלשון יניא ענינו ביטול בהכרח שמכריח אותה לבטל נדרה והנאה והפרה שני ענינים הן, כמבואר, ולכאורה לפי"ז אינו מבואר כ"כ הלשון שבפסוק זה יניא אותה והפר דמשמע דענין אחד הוא, אך האמת כבר נתבאר בפסוק ז' דהלשון והפר קאי על האב, יעו"ש, ויש להעיר בדברי רש"י לעיל פסוק ו' ע"פ הספרי ואם הניא אביה אותה כלומר שהפר ל, וכאן מבואר שהנאה והפרה הם שני ענינים, וצ"ל דמפרש רק בדרך כלל באור לשון והניא שענינו בטול והפרה, ולא נחית לפרש שם פרטי תכונת הפרה. ומה שכתב בכלל הפרשה פעם לשון הניא ופעם לשון הפרה נראה דבא לאשמעינן דאפשר לבטל הנדר או באופן זה או באופן זה, כמש"כ. 
@11ומה שמבואר עוד בדרשה שלפנינו ולמד בבעל שעשה חרישה ביום שמעו כיום נדר, נראה דר"ל כמו בהפרה ביום שמעו מיפר כל היום עד שתחשך כפי שנתבאר בפסוק הקודם כך בהקמה אפשר לו לקיים כל היום עד הלילה. - 
@11ועיין בנדרים ע"ג א' חקרו בגמרא אם מיפר הבעל לשתי נשיו כאחת, והיינו שאם נדרו שתיהן יאמר בפעם אחת מופר לכון, וגדר הספק בזה הוא אם הלשון יניא אותה דכתיב כאן דוקא הוא או לא, דאם דוקא הנה בעלמא דרשינן אותה לבדה, וספק זה פשוט דשייך ג"כ באב אם מיפר לשתי בנותיו כאחת דכתיב שם ג"כ אותה (פ' ו'), והרמב"ם פי"ב ה"ד מנדרים פסק בהחלט דמפיר הבעל לשתי נשיו והאב לשתי בנותיו כאחת, והכ"מ טרח לפרש דבריו ע"פ הגמרא. 
@11אבל אפשר לומר בפשיטות שסמך הרמב"ם על המבואר בתוספתא דאם הפיר הבעל לחמש נשיו כאחת ואמר מופר לכון הרי זה מופר, והלשון אותה אפשר לומר לפי"ז דצריך לענין הכונה שיכוין האב לבתו והבעל לאשתו ולא יפרו בטעות כענין שנתבאר לעיל בפ' ו' נדרה בתו וסבור שנדרה אשתו וכו', יעו"ש, ודעת הרמב"ם דאחרי דבתוספתא בא הענין בדרך ודאית ובפשיטות תפסינן כן, וחשבינן צד אחד שבגמרא לודאי, וכך הסברא נותנת. 
@11ועל כל פנים למדין אנו מספק זה שנתעורר בגמרא אם הבעל מפיר לשתי נשיו כאחת - דהחכם מתיר לשני אנשים כאחד, משום דאל"ה מה בעי בבעל ונשיו תיפק ליה דבכלל אין מתירין לשנים כאחד, ורק אי נימא דבכלל מתירין לשנים כאחד מבעי איך הדין בבעל ונשיו אם אותה דוקא או לא, ועיין מענין זה בשו"ת המיוחסות לרמב"ן סי' רע"ד. 
@22סה) 
@11בגמרא מפרש גדר הספק בזה אם בכהאי גונא אפשר לקרותה בית אביה של זו הואיל ולא יצתה לגמרי או בית בעלה של זו, לכך יצא מקרא זה לומר כיון שיצתה שעה אחת מרשות האב שוב אינו יכול להפר עוד ואפילו נדרים שתדור לאחר מיתת הבעל, ועי' ביו"ד סי' רל"ד סי' י"ב. 
@22סו) 
@11ר"ל באיזה ענין אמרה תורה שנדר אלמנה וגרושה יקום עליה דודאי א"א לומר כפשטה סתם אלמנה וגרושה דפשיטא היא דמי יפר לה, ואע"פ שבדרשה הקודמת אוקים פסוק זה במסרה האב לשלוחי הבעל, אך כאן מפרש סתם משמעות לשון הפסוק בכל הנשים. 
@22סז) 
@11ומסיים עוד במשנה נדרה בו ביום שנשאת ונתגרשה בו ביום והחזירה בו ביום אין לה תקנה מצד האב מכיון שנשאת ומצד הבעל מפני שאינו מיפר בקודמין כפי שיתבאר בריש פסוק הסמוך. 
@22סח) 
@11דזה כלל הדבר דאזלינן בתר שעת הנדר בין לקולא ובין לחומרא. 
@22סט) 
@11ואמנם לולא גז"ש זו אפשר להוכיח דע"כ פסוק זה איירי באלמנה מן הנשואין מדכתיב יקום עליה, דמשמע שאין לה תקנה בהפרת האב והבעל, ואלו באלמנה מן הארוסין הרי יש לה תקנה שיכול האב לארסה ויפר הוא והארוס ביחד, משא"כ באלמנה מן הנשואין א"א לומר שישיאנה ויפר לה בעלה יען דקיי"ל שאין הבעל מיפר בקודמין כפי שיבא בדרשה הבאה, אבל הארוס מיפר כמבואר לעיל בפ' ז'. 
@22ע) 
@11ר"ל בנדרים שהיו עליה קודם שנשאה, דכך משמע הלשון ואם בית אישה נדרה, אבל הארוס מיפר בקודמין כמבואר לעיל בפסוק ז', ושם נתבאר טעם החילוק בזה בין ארוס לבעל יעו"ש. 
@22עא) 
@11עיין מש"כ לעיל ריש פסוק ז' ומשם יתבאר לך דרשה זו. 
@22עב) 
@11לפנינו בספרי אין הלשון מבורר כל כך, והעתקנו כפי שהגיה וביאר הגר"א, אכן על עיקר הדין יש להעיר ממ"ש ביבמות צ' ב' על המשנה דשם האשה שהלך בעלה למדה"י ובאו ואמרו לה מת בעלך וניסת ואח"כ בא בעלה תצא מזה ומזה ולא זה וזה מפירין נדריה, ומפרש בגמרא הטעם טעמא מאי אמר רחמנא בעל מיפר כדי שלא תתגנה על בעלה, הכא תתגנה ותתגנה, ר"ל דלא איכפת לן במה שתתגנה כיון דצריך לגרשה, יעו"ש, וא"כ הכא בחייבי לאוין נמי למה יפר לה בעל, כיון שאסור לקיים חייבי לאוין וצריך לגרשה. 
@11אך י"ל כי לכאורה קשה בטעם הגמרא דלכן בעל מיפר לה כדי שלא תתגנה עליו, והא מצינו בכ"מ בגמ' טעם אחר בזה והוא מפני שכל הנודרת על דעת בעלה נודרת [עי' נדרים ע"ג ב' ובמסורת הש"ס שם], וצ"ל דשני הטעמים יוצאין מיסוד אחד, והוא דכיון דרצון אשה שלא תתגנה על בעלה, לכן נודרת על דעתו, ודו"ק. 
@11ולפי זה י"ל דבחייבי לאוין אף שנישאת באיסור מ"מ מכיון שהסכימה להנשא לו הרי ניחא לה קיומה עמו אף כי באיסור, וכיון שכן ניחא לה שלא תתגנה עליו וממילא נודרת על דעתו, ולכן מיפר לה, משא"כ באשה שהלך בעלה למדה"י ונישאת לאחר בטעות, אנו מעמידין כל אדם על חזקת כשרות, לומר שאלו היתה יודעת שנשואיה בטעות ובאיסור לא היה ניחא לה להנשא לו, ועתה שנודע לה הטעות רוצה להפרד ממנו, וממילא אינה דואגת שמא תתגנה עליו, ואגלאי מילתא שלא נדרה על דעתו, ולכן אינו מיפר לה, ודו"ק. 
@22עג) 
@11באור הענין כי מדין תורה הפוטר את אשתו בגט צריך לפוטרה עד שלא ישאר לו עמה כל יחס וקשר ואגידה כל שהוא, ומבעי בזה באומר לאשתו הרי את פטורה מחבלי האישות עמי לכל דבר חוץ מזה שאם תדורי אוכל להפר, מי הוי זה שיור או לא, כי יש סברא לומר כיון שאין שיור זה בעניני נשואין שהרי מותרת להנשא לכל אדם, אין זה נקרא שיור ויחס אליו, או מכיון שענין הפרתו את נדריה נמשך מקשר האישות שביניהם כדכתיב אשה הפרם, הרי נקרא עליה עדיין שם אשתו, וא"כ הוי זה שיור, ולא איפשטא האיבעיא, וקי"ל דהוי ספק מגורשת וצריכה גט אחר. 
@22עד) 
@11דאין לומר דאיירי באשה שנדרה והפר לה בעלה, דלפי"ז סליחה זו למה ולכאורה קשה למה לא דריש כזה בפסוקים הקודמים דכתיב שם לשון כזה, בפ' ו' ובפסוק ט', יעוי"ש, והמתין עד הכא, וי"ל משום דשם אפשר לאוקמי בעברה על הנדר בלא הפרה, אבל הכא כתיב מפורש אישה הפרם וה' יסלח לה, דמשמע מפורש שגם לאחר ההפרה צריכה סליחה, וקשה למה כן, לכן דריש מה שדריש. 
@22עה) 
@11דהכא כוונה לעשות מה שעשתה באיסור, לעבור על הנדר, ורק בלא ידיעתה עשתה מעשה בהיתר מפני שהפר לה בעלה, ולמדין אנו מאגדה זו שאין חיוב לבעל להפר נדרי אשתו בפניה דוקא לומר לה מופר לך, אלא דאפי' לא שמעה, דאל"ה לא שייך לומר והיא לא ידעה. וצריך תלמוד איך הדין בהתרת חכם אם אפשר להתיר גם שלא בפניו וידיעתו, ולכאורה איזו נ"מ בזה בין חכם לבעל ואב, וגם לא מצינו מפורש להיפך, [וענין סוגיא דנדרים ס"ה א' לא שייך לזה], וגם מצינו החילוק בין התרת חכם להפרת בעל שהחכם אומר בלשון התרה והבעל בלשון הפרה, כמבואר בריש פרשה זו, ותו לא, וצ"ע לדינא. 
@22עו) 
@11ר"ל אע"פ דכתיב לענות נפש בכ"ז לא בעינן ענוי נפש מרובה אלא אפי' ענוי נפש מועט, כמו שצייר בזה. 
@22עז) 
@11ר"ל נדרי ענוי נפש מותרת בהם לעולם אפי' לכשתתגרש או תתאלמן ממנו ותנשא לאחר, משא"כ נדרים שאין בהם ענוי נפש אז כשנתגרשה בטלה ההפרה וחייבת לנהוג נדרה. ובפי' הרא"ש דכל זמן שלא נישאת לאחר אף שנתגרשה דינה כמו שהיא תחתיו, מפני שאפשר לו להחזירה, ודיוקו מלשון לעצמו דמשמע כל זמן שאפשר לו להיות ההפרה לתועלת, וכל זמן שלא נישאת לאחר עדיין אפשר שיחזירנה ויגיע אליו תועלת, עכ"ד. ולענ"ד קשה לי לקבל חידוש זה, ויותר מזה דיוק זה. ואמנם גם להרא"ש צ"ל דאם הוא כהן שא"א לו להחזירה הוי דינה כנישאת לאחר, כמבואר, ולפי"ז צ"ע בשו"ע יו"ד סי' רל"ד סעיף נ"ה שפסקו כהרא"ש, ולא העירו מזה אם הוא כהן, וצ"ע. 
@22עח) 
@11הרבותא בזה אע"פ דלענין יוהכ"פ אין חייבים כרת על רחיצה מפני שבהעדרה אין ענוי, כמבואר לפנינו בפרשה אחרי, אך שאני התם דבעינן שיהיה הענוי מורגש תיכף, ובו ביום שאין רוחצין אין נרגש הענוי רק לאחר זמן, משא"כ בנדרים כתיב לענות נפש, לשון להבא, דכך משמע שנדרה ממה שיבא ע"י זה לענוי נפש, לכן מיפר כדין נדרי ענוי נפש, ועיין מש"כ בפרשה בא בפסוק אך אשר יאכל לכל נפש. 
@22עט) 
@11גזירת הכתוב הוא מדכתיב שתי פעמים אישה, משמע ולא השליח, וזו דעת ר' יאשיה, ור' יונתן ס"ל דקי"ל שלוחו של אדם כמותו, כמו בכל התורה, וכפול הלשון אישה אישה - דברה תורה כלשון בני אדם. וכתבו הפוסקים דכיון דלא איכרע בגמ' כמאן הלכה תפסינן לחומרא כר' יאשיה. ויש לדון בטעם זה, דהא כמו כן פליגי גם בהקמה, ושם הוי ר' יונתן המחמיר דאפשר לקיים ע"י שליח ונדרה נדר, וא"כ יוצא לנו דאפשר לקיים ע"י שליח, ובאמת כל הפוסקים פסקו דבין הקמה ובין הפרה א"א ע"י שליח, וצע"ג. - 
@11ועיין ברמב"ם פי"ג ה"ט מנדרים דה"ה באב לבתו אינו מיפר ומקיים ע"י שליח, ותמה הלח"מ, אחרי דהא דקי"ל כר' יאשיה הוא רק מגזה"כ, ולולא כן היינו אומרים שלוחו של אדם כמותו כבכל התורה, וכמבואר בגמ', א"כ מנ"ל לרמב"ם דגם באב כן, והלא כיון דשם ליכא גזה"כ צריך לאוקים אדינא דשלוחו של אדם כמותו, והיא קושיא נמרצה לכאורה. 
@11אבל באמת מקור דברי הרמב"ם הוא מספרי פסוק ו' כי הניא אביה אותה, דאיתא שם כלשון הברייתא דהכא, האומר לאפטרופוס כל נדרים שתהא בתי נודרת הפר לה, יכול יהיו מופרים ת"ל כי הניא אביה אותה, אם הפיר אביה מופר ואם לאו אינו מופר, דברי ר' יאשיה, ר' יונתן אומר מצינו בכל התורה ששלותו של אדם כמותו וכו', ע"כ, הרי דגם באב פליגי, וקי"ל כר' יאשיה, כמבואר. 
@11וטעם דיוק ר' יאשיה מלשון אביה ולא השליח לא יפלא איפה מרומז זה בלשון זה, יען דכה"ג מצינו כמה דרשות בגמרא, כמו בפ' משפטים ורצע אדוניו את אזנו, הוא ולא שלוחו, ובפ' ויקרא וסמך ידו ידו - ולא יד שלוחו, ובפ' נשא ולקח הכהן מיד האשה - ולא מיד שלוחה, ובפ' שופטים ויצאו זקניך הן ולא שלוחם, ועוד כהנה. ובודאי יש ע"פ עומק הגיון הלשון משמעות בלשון כזה למעט השליח, וביותר כאן דהלשון אביה מיותר כיון דקאי ומוסב על ראש הפסוק ואם הניא אביה אותה, יעו"ש. 
@22פ) 
@11ר"ל נדרים שתלו כבר ובאו לכלל שאפשר לקיימם אפשר גם להפר אותם, ובאו בזה להוציא מדעת ר' אליעזר דיליף ק"ו אם הפיר נדרים שבאו לכלל איסור איך לא יפר נדרים שלא באו עוד לכלל איסור, וס"ל לחכמים דאין אדם דן ק"ו מעצמו, עיין בסוגיא. 
@22פא) 
@11הנה לכאורה לא מצינו גם בהפרה שאם הפר מקצת לא הפר כולו, ואדרבה בהתרת נדרים מצינו נדר שהותר מקצתו הותר כולו, כמבואר לעיל פ' ג'. וי"ל דבהפרת הבעל סברא הוא שאם הפר מקצתו לא הופר כולו, יען כי בידו הוא להפר כמה שירצה ואינו דומה לנדר סתם שאם הותר מקצתו הותר כולו, יען דשם אמרינן דעל דעת קיום מקצת לא נדר כלל וכמבואר לעיל בפסוק הנזכר, משא"כ אשה הנודרת היא נודרת כולה על דעת בעלה כמש"כ לעיל ס"פ י"א. ויש בענין דרשה זו גירסות שונות ועיין בר"ן. 
@22פב) 
@11ר"ל כדי לצערה, דכשנדרה נדרי ענוי נפש שבידו להפר ורואה היא שאינו מיפר תחשב שלא איכפת ליה בענות נפשה ותצטער מזה. 
@22פג) 
@11באור הדבר, כי שלשה מיני חרישות הן, חרישה על מנת לקיים הנדר, חרישה ע"מ למיקט כמבואר כאן וחרישה סתם, כלומר שאינו מכוין מאומה בשעת החרישה. ושלש פעמים חרישה כתיב בענין, בפסוק י"ב ושמע אישה והחריש לה, ובפסוק שלפנינו ואם החרש יחריש לה אישה, כי החריש לה, ומסדר סדר הכתובים ומפרשם, כי הלשון והחריש לה קאי על חרישה ע"מ לקיים, יען דסמוך הוא לואם הפר יפר משמע דהאי חרישה היא היפך מהפרה, והיינו חרישה לקיים, ושוב הלשון ואם החרש יחריש קאי על חרישה ע"מ למיקט, ונראה דמשמע ליה כן הלשון החרש יחריש כמו בלב ולב, כלומר דהא דמחריש אינו בלב שלם כדי לקיים אלא רק כדי לצערה, והלשון כי החריש לה קאי על חרישה סתם כמש"כ. ונראה דהלשון בדרשה שלפנינו כשהוא אומר כי החריש לה הוא ט"ס וצ"ל כשהוא אומר והחריש לה, כפי שיתבאר להמעיין, וכ"מ בספרי ובהתוה"מ. 
@22פד) 
@11דכן משמע הלשון מיום אל יום מעל"ע, וע"ל בפסוק ט' בדרשה ביום שמע. 
@22פה) 
@11דכן מצינו לשון שמיעה שמורה על קבלת הדברים כמו וישמע יעקב אל אביו, והיה אם שמע תשמעו, והיה עקב תשמעון, וכהנה עצמו מספר, והפי' הכא אחרי שמעו אחרי שקיים נדרה הפר, שאז מדינא אין יכול עוד להפר והיא נהגה היתר מפני הפרתו אזי ישא הוא את עונה שחללה נדרה בגללו, וזהו ענין הדרשה הבאה ונשא את עונה שהוא נכנס תחתיה באיסור נדרים, יעו"ש. 
@22פו) 
@11עיקר הדרשה נתבאר בדרשה ובאות הקודמים, וק"ו למדת הטובה ר"ל הגורם זכות ומצוה לחבירו. 
@22פז) 
@11לבד נדרי ענוי נפש שמבואר לעיל בפ' י"ד, מיפר עוד נדרים השייכים לחיי אישות, כמו אם נדרה שלא תשמש מטתו או שלא תכחול ולא תתקשט וכדומה. והחילוק שבין נדרי ענוי נפש ובין דברים שבינו לבינה נתבאר לעיל בפסוק י"ד, יעו"ש. 
@22פח) 
@11הנה אנו אין לנו צורך בדרשה זו לפי מה דקיי"ל דהפסוק דלעיל (ז') ואם היו תהיה לאיש איירי בארוסה דכבר נתבאר שם דנערה המאורסה אביה ובעלה מפירין נדריה בשותפות עיי"ש בארוכה, ורק תנא דבר"י ס"ל דהפסוק ההוא איירי בנשואה הוכרח ליליף דין זה מכאן. ובכ"ז העתקנו דרשה זו להיותה מכוונת לענין בלשון הפסוק והדין אמת. 
@22פט) 
@11כי יש כמה ענינים שמפורשין בבעל ומצרפין אותם לדיני אב, וכן להיפך, כמו שבבעל קיי"ל (ר"פ ט') שהנאה היא הפרה, והקמה הוי ביום שמעו כמו הפרה, ושמיפר רק נדרי ענוי נפש ודברים שבינו לבינה, כך באב [וכדרשה הבאה] וכמו האב מיפר נדרים ושבועות כך בבעל [עיין ירושלמי נדרים פי"א ה"א], לבד הענינים שמפורשים רק באב ולא בבעל, כמו שאם מת האב לא נתרוקן רשות כלומר לארוס וכשמת הארוס נתרוקן הרשות לאב [פסוק ז' ובסמוך פסוק זה], וכן שהבעל מיפר בבגר ולא האב [פסוק ד']. 
@22צ) 
@11ר"ל דברים השייכים בין אשה לבעלה כמו שלא תכחול ושלא תרחוץ וכדומה. והרמב"ם לא פסק כן בפי"א ה"א מנדרים אלא דהאב מיפר כל נדרי בתו, ונשאל על זה מחכמי לוני"ל למה פסק שלא כהיקש זה, והשיב שסומך הוא על פשטות הכתוב דכתיב באב סתם כל נדריה ואסריה ובבעל כתיב כל נדר וכל שבועת איסר לענות נפש [ותשובתו כתובה בשו"ת הרמב"ם סי' ל"ה, דפוס לפסיא], אבל כבר חלקו עליו דאין סמך זה כדאי לדחות דרשת הירושלמי וספרי [בדרשה דלעיל], עיי"ש בכ"מ ובבאורי הגר"א ליו"ד סי' רל"ד סעיף נ"ח. 
@11ועוד כתב הרמב"ם בתשובה הנ"ל ליישב דעתו דמה שייך באב ובת דברים שבינו לבינה, דמה איכפת לאב דברים שבין אשה לבעלה אם תפקוס ותכחול או לא, יעו"ש, ותמה אני על שאלה זו, כי בודאי כל אב רוצה בתקנת בתו שתתחבב על בעלה, ואם פנויה היא דואג שיקפצו עליה לנושאה וכמ"ד סברא כזו בכתובות נ"ב לענין כתובת בנין דכרין הא קמ"ל דנלבשה ונכסייה כי היכי דקפצי עלה ונסבי לה. ומצינו בגמרא כמה ענינים שעושין כדי לחבב אשה על בעלה ובודאי רצון אב בזה, וזה פשוט. 
@22צא) 
@11פשוט דאיירי בבתו קטנה או נערה, ומשמע ליה דכונת הלשון בנעוריה בית אביה שבנעוריה היא ברשות אביה, וכל אשר לה - לו הוא. 
@11והנה אע"פ דבגמרא דחו דרשה זו ואמרו בהפרת נדרים הוא דכתיב וממונא מאיסורא לא ילפינן בכ"ז העתקנו דרשה זו, יען כי כפי הנראה בא דחוי זה שבגמרא רק בדרך פלפול בעלמא, אבל באמת דרשה עקרית ואמתית היא, יען כי דרשה זו דשבח נעורים שייך להאב מצינו בכ"מ לענין דינא. וראיה נאמנה לזה שכן הרמב"ם בפיה"מ כאן הביא מפורש דרשה זו וז"ל, אלו הענינים שהאב זוכה בהם כל זמן שבתו נערה לפי שנאמר בנעוריה בית אביה ובאה הקבלה כל שבח נעורים לאביה, עכ"ל. הרי שלא חשש לדחית הגמרא והיינו מטעם שכתבנו, וכ"כ רש"י בב"ק פ"ז א' על מ"ש בגמרא שם כל שבח נעורים לאב דכתיב בנעוריה בית אביה כל שבח נעורים לאביה ואפילו כסף קדושין, עכ"ל, ועיין מש"כ בפ' משפטים בפ' ויצאה חנם. 
@22צב) 
@11פירש"י דה"ק בנעוריה - ברשות אביה היא, ואע"פ דהא בהדיא כתיב כי הניא אביה אותה (פ' ו') אך אי לאו פסוק זה הו"א דההוא בקטנה איירי. 
@22צג) 
@11איירי בארוסה, שאביה ובעלה [ארוס שלה] מפירין נדריה, כמבואר לעיל פ' ז', ואם מת האב לא נתרוקן כל הרשות לארוס שיפר כולו, אלא שקיימין נדריה. וטעם הדיוק מפסוק זה פירש המפרש דכל זמן שהיא נערה שלא בגרה לא תצא מרשות אביה ואפילו היא ארוסה, עכ"ל. ויש להוסיף באור ע"פ מש"כ התוס' בקדושין ה' א' ד"ה על מנת דהלשון בית אב כולל גם לאחר מיתת האב, וראיה מתמר דכתיב בה (פ' וישב) שבי אלמנה בית אביך ואז היה אביה כבר מת, וא"כ כל זמן שלא נכנסה לרשות הבעל עדיין נקרא עליה רשות האב, ומכיון שהאב איננו ורשות הבעל עדיין אין עליה שעדיין לא נשאת לכן אין ביכולת הארוס לבדו להפר, ובענין זה יפה כח האב שאם מת הארוס מיפר האב לבדו כמבואר לעיל בפ' ז', ושם נתבאר טעם הדבר. 
@00פרק לא 
@22א) 
@11ר"ל תחלת סבת ההסתה שהסית ויעץ בלעם לבלק כנגד ישראל היה מואב, וכדכתיב ריש פ' בלק ויגר מואב, ויאמר מואב אל זקני מדין. 
@22ב) 
@11שהיה להם דין ומדון עם ישראל, ומדון עם מדין הוא לשון נופל על לשון, ולכן נקראת הנקמה ע"ש מדין. והא שעשה מואב עם מדין שלום ביניהם, מבואר לפנינו ריש פרשה בלק. - 
@11ועיין בילקוט כאן איתא עוד דרשה על פסוק זה בזה"ל, נקום נקמת המדינים, נקום נקמת, אחת כנגד מדין ואחת כנגד מואב, והלא מואב היה תחלה בעצה רעה על ישראל, ומה נשתנה מדין ממואב שנאמר נקום מאת המדינים, ובמואב כתיב (פ' דברים) אל תצר את מואב, אלא שהיה דוד עתיד לצאת ממואב, א"ל הקב"ה לישראל המתינו לי, מציאה יש לי ביניהם, אקחנה מהם ואח"כ עשו נקמה בהם, וכן מצינו שכיון שבא דוד מסרו הקב"ה בידו שנאמר ויך את מואב, ע"כ, וקיצור מדרשה זו באה בגמ' ב"ק ל"ח ב', כבסמוך. 
@11ועפ"י דרשה זו יתיישב היטב קושית התוס' בב"ק שם במה דאיתא שם בגמ' על מה שצוה הקב"ה את משה אל תצר את מואב, וכי מה עלה על דעתו של משה לעשות מלחמה שלא ברשות [עד שהיה דרוש להקב"ה לצותו], אלא נשא משה ק"ו בעצמו, אמר, ומה מדינים שלא באו אלא לעזור את מואב אמרה תורה צרור את המדינים, מואבים עצמן לא כש"כ, אמר לו הקב"ה, לא כשעלתה על דעתך עלתה על דעתי, שתי פרידות טובות יש לי להוציא מהם, רות המואביה ונעמה העמונית, ע"כ. והקשו התוס' ממ"ד במ"ר דכששלח דוד את יואב אל ארם נהרים ואל ארם צובה פגע במואבים וביקש לאבדם והביאו לו אסטראות [תעודות] שלהם אל תצר את מואב, והשיב דוד שהם פרצו גדר תחלה דכתיב וישלח מלאכים אל בלעם וכו', ומשמע שמאותה שעה הותר, ותירצו דדחויא בעלמא השיב וכו' עכ"ל. ולענ"ד זה דוחק, אבל האמת, כי עפ"י דרשת הילקוט הנ"ל מבואר בפשיטות מאד, דרק עד שנולדה רות קיים הצווי אל תצר את מואב, וממילא בימי דוד הותר, ודו"ק. 
@22ג) 
@11עטור סופרים נקרא תיבות יתירות שנכתבו ליפות הלשון, ונקראות עיטור לפי שהן מעטרין את הלשון, כמו הכא אחר תאסף דהיה אפשר לכתוב ותאסף וכתב אחר לתפארת הלשון, והוא הלכה למשה מסיני ואסור לשנות מזה. 
@22ד) 
@11טעם הדרשה הוא מה שתלה מיתת משה בנקמת מדין, וטעם הדבר בכלל שרואין הנקמה בחייהם הוא ע"ד הכתוב לא ישכב עד יאכל טרף, ישמח צדיק כי חזה נקם (תהלים נ"ח), כך נראה ע"ד הפשט, אך לפי"ז אינו מבואר ברחבה הלשון להודיע שבחן, ויותר היה מכוון הלשון להודיע מעלתן או גדולתן. 
@11ולכן נראה דהמאמר בא בספרי כאן בקצור, וצ"ל כמו שהוא במלואו במ"ר כאן, להודיע שבחו של משה, אלו היה רוצה לחיות עוד כמה שנים היה חי, שהרי הקב"ה אמר לו נקום ואחר תאסף תלה מיתתן בנקמת מדין [ר"ל והיה יכול לאחר הנקמה וממילא היה בטוח בחייו], אלא אמר משה, וכי בשביל שאחיה תתעכב נקמת ישראל, מיד וידבר משה אל העם החלצו וגו', ע"כ, וזה הוא באמת שבח גדול למשה, ולפי"ז הלשון והענין מבואר. 
@22ה) 
@11דשורש חלץ אפשר לפרש מלשון שילוף כמו וחלצה נעלו, וגם מלשון זירוז והתעוררות לתוספת אומץ הגוף, כמו ועצמותיך יחליץ (ישעיה נ"ח), ומפרש דכאן הפירוש שיכינו עצמם לצאת מביתם למלחמה, דלא סגי בזירוז לבד בלא יציאה לדרך. ועיקר הדרשה היא מהמלה,,מאתכם". 
@22ו) 
@11שתי פעמים אותם כתיב בפסוק זה וישלח אותם משה לצבא אותם ואת פינחס, ומדייק יתור המלה אותם השני. 
@22ז) 
@11דריש שלקחו כל אלה הדברים בצאתם למלחמה לידע ולהודיע כי מלחמת מצוה היא לנקום נקמת ה' במדין. 
@22ח) 
@11יתבאר ע"פ מ"ד בספרי ס"פ עקב וישלח יהושע מרגלים לאמר לכו ראו את הארץ ואת יריחו, והלא יריחו בכלל הארץ היתה ולמה יצאה, אלא מגיד שהיתה קשה כנגד כולם [כנגד כל הערים], כיוצא בו אתה אומר (ש"ב ב') ויפקדו מאנשי דוד תשעה עשר איש ועשהאל והלא עשהאל בכלל היה ולמה יצא, מגיד שהיה קשה כנגד כולם, וכן (מ"ב י"א) והמלך שלמה אהב נשים נכריות רבות ואת בת פרעה והלא בת פרעה בכלל היתה ולמה יצאה מגיד שהיה מחבבה יותר מכולן, ע"כ, וגם כאן כונת הדרשה דמדכתיב וישלח אותם משה אותם ואת פינחס והלא פינחס בכלל סנהדרין היה ולמה יצא מגיד שהיה שקול כנגד כולם. 
@22ט) 
@11ר"ל הניח מקום למי שירצה לברוח יברח. והרמב"ם בפ"ו ממלכים ה"ז כתב וז"ל, כשצרין על עיר לתפשה אין מקיפין אותה מארבעה רוחותיה אלא משלש רוחות ומניחין מקום לבורח ולכל מי שירצה להמלט על נפשו, שנאמר ויצבאו על מדין כאשר צוה ה' את משה מפי השמועה למדו שבכך צוהו, והכ"מ הביא את הספרי מהסמ"ג והוא פלא. 
@11ולא נתבאר למה פסק הרמב"ם כר' נתן נגד חכמים, וגם לא נתבאר יפה הלשון מפי השמועה למדו שבכך צוהו איפה מרומזת שמועה זו, וגם מניין לו לר' נתן חידושו זה. ויתכן לומר שסמך על מ"ש בירושלמי שביעית פ"ו ה"א, שלש פרסטיניות [הודעות גלויות] שלח יהושע עד שלא נכנס לארץ, ואחת מהן מי שרוצה להפנות [כלומר לברוח] יפנה, ע"כ, והנה אינו מבואר מניין למד יהושע כן, וצ"ל דלמד ממלחמת משה שעשה כן, הרי מוכח כדעת ר' נתן שהניחו מקום לברוח, ועל ברייתא זו סמך ר' נתן לחדש חידושו, ומכיון שסתם ברייתא כר"נ לכן פסק הרמב"ם כותיה, וזו היא גם כונת הלשון מפי השמועה למדו, כלומר מפי השמועה ממנהג יהושע למדו שכך נצטוה משה. 
@11ובטעם הפרצה מרוח רביעית י"ל משום דאם לא הניחו להם כל פתח להמלט היו לוחמים כולם כמתיאשים עד שארית כחותיהם, והיה קשה כבושם לפני ישראל, משא"כ אם יש מקום לנוס ולהמלט. 
@22י) 
@11והלא מארם נהרים היה כמבואר בפ' בלק. 
@22יא) 
@11גמל ביקש קרנים וחתכו גם אזניו, כך בלעם ביקש שכר והרגוהו. 
@22יב) 
@11מפרש ענין הקצף שכעס משה כשראה שהחיו הנקבות ואמר שמא חזרתם לקלקולכם הראשון של מעשה שטים לזנות אל בנות מואב. 
@22יג) 
@11לשון הפסוק לקמן מ"ט שכך השיבו, וס"ל כמ"ד ביבמות ס"א א' לא נפקד ממנו איש לעבירה, ועיי"ש לפנינו ובאות הסמוך. 
@22יד) 
@11שאמרו בעצמם (פ' נ') ונקרב את קרבן ה' אצעדה וגו' לכפר על נפשותינו, ודריש המשך הפסוקים שבכאן ושבסמוך על סדר הענין אע"פ שלא נכתבו סמוכין. 
@22טו) 
@11וכמבואר בדרשה לקמן פסוק נ' מפני מה הוצרכו ישראל שבאותו הדור כפרה מפני שזנו עיניהם מן הערוה, ועוד יש בגמרא דרשה על הלשון ויקצוף משה ויבא בסמוך פ' כ"א. 
@22טז) 
@11יען כי המון העם שומע לפקידים ולא שייך לכעוס על ההמון, וכאן היו הפקידים טועים שדנו דין מלחמה זו כשאר מלחמות שאינם בשבע אומות דכתיב בהו רק הנשים והטף תבוז לך, וקצף משה על שלא הבינו שאינה דומה מלחמה זו ליתר מלחמות להחיות הנקבות, שהרי כאן הן הנה היו לבני ישראל על דבר פעור וכו'. 
@22יז) 
@11ר"ל דהלשון וכל אשה יודעת איש משמע הא זו שאינה יודעת איש קיימו, מכלל דהטף בנשים בין ידעו ובין לא ידעו יקיימו [דאל"ה הו"ל לכלול נשים וטף כאחד] ואח"כ כתיב וכל הטף בנשים אשר לא ידעו משכב זכר החיו, משמע הא ידעו - הרוגו, וא"כ סותר עצמו הכתוב, ולכן צ"ל דידיעה שבכאן ענינו לא נבעלה ממש אלא ראויה לידע, ומתבאר מזה, שכיון על כל אשה הראויה לביאה, דהיינו כל שהיא יתר על ג' שנים, ועיין בתוס', ומפרש בגמרא היכי הוו ידעי אם ראויה לידע או לא, העבירוה לפני הציץ וזו שראויה פניה מוריקות, יעו"ש. 
@22יח) 
@11באור הענין, כי דעת ר' שמעון בן יוחאי בגמרא דגיורת פחותה מג' שנים כשרה לכהונה דכתיב החיו לכם והרי פינחס היה עמהם כדכתיב וישלח אותם משה ואת פינחס, ורבנן פליגי עליה וס"ל דפסולה לכהונה, ומה שאמר החיו לכם פירושו לשפחות, והכי קיי"ל דגיורת אסורה לכהונה משום זונה, מפני שבאה מעם השטופים בזמה, וכמבואר לפנינו בפ' אמור בפ' אשה זונה. 
@22יט) 
@11הא דאין עובדי כוכבים מטמאין באהל מבואר לפנינו בפ' חקת בפסוק אדם כי ימות באהל. ועיין השייך לענין דין זה בשו"ת הרמב"ם סי' ס"ה [דפוס לפסיא]. 
@22כ) 
@11אין הפירוש שהשבויים צריכים הזאה להטהר מטומאה, יען אין העובדי כוכבים מקבלים טומאה, אלא ר"ל אף שביכם כשיתגיירו יהיו צריכים הזאה, ואמנם אין זה אלא מדבריהם, והדרשה אסמכתא. ובספרי איתא הלשון אתם ושביכם מה אתם בני ברית אף שביכם בני ברית, והנה כאן לא היו שבויים מישראל, ולכן יש לצרף כונת הלשון למה שכתבנו דכשיבאו לברית יהיו צריכין הזאה. ורש"י פי' בא"א. 
@22כא) 
@11ושם בשרץ ילפינן דדוקא טוי ואריג מטמא מדכתיב שם או שק ומדמינן לשק כמבואר שם, ועיין מש"כ שם בפ' שמיני השייך לענין זה. 
@22כב) 
@11ר"ל חוץ מכלים הנעשים מעצמות העוף אין מקבלים טומאה מן התורה, ואי הוי כתוב בהמה או חיה היה כולל גם עופות, ועיין בב"ק נ"ד ב' וצע"ק. 
@22כג) 
@11עיין מש"כ ברחבה השייך לדרשה זו לעיל בפ' פינחס בפסוק המצויין. 
@22כד) 
@11דאי אפשר לומר דמשה מסר לו לצוות על כך, דא"כ לא הו"ל לחלק הצווי מקצת לו ומקצת לאלעזר כמבואר שעל דיני טהרה צוה הוא בעצמו, והו"ל ביחד עם זה לצוות גם על טהרת כלים, אלא ודאי שנתעלם ממנו צורך הצווי. ועיין באדר"ן פ"א מ"י מפרש ע"פ דרשה זו את המאמר באבות הוו מתונים בדין, ונ"ל דהכונה שיתיישבו היטב, דאל"ה אפשר לטעות בדין ומתוך כך לבא לידי כעס ולשכוח ההלכה כולה. 
@22כה) 
@11טומאה חדשה נקראה כלי שלא נשתנתה מצורתה מכפי שהיתה בעת טומאתה וטומאה ישנה היא ששברן וריתכן ועשה מהן כלים חדשים. וענין הגזירה משום גדר מי חטאת הוא משום דאל"ה מי שיטמא אצלו כליו לא ירצה להמתין ז' ימים לחטותם במי חטאת רק ישברם ויעשה מהן כלים חדשים וישתכח תורת מי חטאת. 
@22כו) 
@11ובמתי ישראל כתיב מפורש והזה על הכלים, ועיין בחולין כ"ה ב' בטעם הדבר. 
@22כז) 
@11קודם ההגעלה, ולכן אם יש בכלי גומות שאינו יכול לנקותם אין מועיל לה הכשר, ודרשה זו הובאה בפירש"י כאן וברא"ש פ"ב דפסחים בשם הספרי ולפנינו בספרי כאן ליתא דרשה זו. וטעם הדיוק מלשון זה, משום דמשמע ליה אך את הזהב לבד תעבירו באש ולא הנוסף ודבוק לו דהיינו חלודה. 
@22כח) 
@11באור דין טעם כעיקר בארנו לעיל פ' נשא ו' ג' יעוי"ש. 
@22כט) 
@11הבאור הוא משום דקיי"ל דכל כלי מתכות אין מקבלין טומאה עד שתגמר מלאכתן אבל גולמי כלי מתכת אין מקבלין טומאה, וכמבואר בדרשה הקודמת, וישנם כלים כאלה שגמר מלאכתן הוא כשיהיו ראוים להשמיע קול כגון זוג העשוי לקטן להשמיע קול אינו מקבל טומאה רק בעינבל שלו מפני שעיקר הדבר שמשמיע קול הוא הענבל, כנודע, וא"כ עיקר הכלי משוי העינבל. ובזה הוא נותן סמך ורמז לדבר זה, דאפילו דבר שהוא רק להשמיע בכ"ז מחשב את הכלי לכלי, ומסמיך זה ע"ד אסמכתא וסימן מלשון כל דבר דמיותר הוא דהיה יכול לכתוב כל אשר יבא באש, ודו"ק. ורגילין חז"ל לדרוש דבר מלשון דבור בכ"מ בש"ס, כמו בגיטין ל"ז ב' וזה דבר השמיטה, ובמכות י"ב ב' וזה דבר הרוצח, ובב"מ ע"ה ב' כל דבר אשר ישך אפילו דבור, ובסנהדרין פ"ז א' דברי ריבות אלו החרמין וההקדשות שבאין ע"י דבור פה, ובספרי שופטים י"ז א' לא תזבח וגו' כל דבר אפילו פגול שבא ע"י דבור פה, ובתוספתא פאה פ"ד כי בגלל הדבר הזה בגלל הדבור, יעו"ש ועוד. וכ"ז הוא ע"ד אסמכתא. 
@22ל) 
@11שלשה הראשונים הם שתשמישן ע"י האור בלא מים, וארבעה האחרונים הם שתשמישן ע"י מים רותחין. ופירש"י תעבירו במים מטבילו ודיו, ורמב"ן הרבה להקשות עליו, דאין הלשון תעבירו מורה על טבילה אלא תביאו במים, ולכן פירש דהכונה תעבירו במים - לכבסם ולשפשף אותם במים יפה עד שתסור חלודה שנדבק בהם מן האיסור וכו', יעו"ש. ותמיהני על זה, שבכמה מקומות מסתייע הרמב"ן מן התרגומים וכאן לא העיר שכדברי רש"י מפורש בתרגום יונתן בזה"ל, תעברון בארבעין סווין דמיא, הרי מפורש דהלשון תעבירון כאן פירושו טבילה, וכן נראה סמך ראיה לרש"י מאגדה דסנהדרין ל"ט א' עיקר טבילותא בנורא דכתיב וכל אשר לא יבא באש תעבירו במים, דהכונה דהיכי דאי אפשר לטבול באש יטבלו במים, יעו"ש. והדיוק שדייק הרמב"ן בלשון העברה וביאה אינו מוכרח, דמאן יימר דהלשון תביאו במים דוקא הוא למובן טבילה ודילמא עיקר הוא לשון העברה, ואדרבה פשטות המובן תעבירו במים - שהמים יעברו עליהם דהיינו טבילה, וכמו (ירמיה ה') והמו גליו ולא יעברנהו, ועוד כהנה. ועיין בדרשה שאחר הבאה. 
@22לא) 
@11הדבר קשה מאוד בעיני איך יתכן שהצווי היה רק על כלים בני יומן, שהרי כפי המתבאר מענין הפרשה היה צווי זה בבואם מן המלחמה, ובודאי לא היתה המלחמה והשביה והחזרה למחנה והצווי וההגעלה והטבילה הכל ביום אחד, ובהכרח צ"ל דהשבויין נשתמשו לעצמן במשך ימי שביין כמו שהיו רגילים בביתם, ועל כלים כאלו היה הצווי. ולדינא קיי"ל דכל הכלים צריכין הגעלה, דגזרינן שאינן בת יומן משום בת יומן, ובכלל, ענינים אלו ארוכים ורחבים הן ונתבארו בספרי הפוסקים די צרכן ולכן לא מצאנו לנכון לבאר כאן ענין זה. ועיין ביו"ד סי' ק"ג וסי' קכ"ב. 
@22לב) 
@11פירש"י משום דהמלה וטהר מיותר הוא, עכ"ל. ונראה לבאר הענין, משום דזולת כאן לא מצינו בשום מקום בתורה שתעלה הטומאה ע"י האש, אלא רק ע"י טבילה או הזאה, ובהכרח צ"ל דשאני הכא, משום דעיקר ההעלאה לא מטומאה לטהרה רק מנבילה לכשירה, והעלאה כזו אינה עולה רק ע"י אש, אך לפי"ז אינו מבואר הלשון וטהר דלא יבא בעלמא כי אם על הטהרה הבאה לאחר הטומאה, וכאן דההעלאה היא מנבלה לכשרות הול"ל וכשר, או דלא הו"ל לומר כלל המלה וטהר, רק תעבירו באש ותו לא, והיינו יודעים שזו היא ההתרה, ולכן בזה שכתב וטהר רמז הכתוב שצריך להעלאה זו שע"י האש עוד העלאה אחרת שעליה יונח הלשון וטהר דהיינו טבילה, ור"ל שאחר העלאה באש צריך עוד לטבול במים, ודו"ק. - 
@11אמנם עדיין אינו מתבאר טבילה זו על מה היא באה, אם כדי לגמור ההכשר, והיינו שהגעלה לבד אינה דיה להכשיר מגעולי עובדי כוכבים, או כי באה רק לטהרה מהטומאה שרבצה עליה בבית העובדי כוכבים ואינה שייכה לההכשר מידי נבילה, אלא ההכשר נגמר מיד אחר ההגעלה, ונ"מ בזה פשוטה לענין אם בשלו בדיעבד אחר ההגעלה או הליבון וקודם שנטבלה, אז אם הטבילה גומרת ההכשר אסור התבשיל ואם באה רק לטהרה בעלמא אבל ההכשר כבר נגמר, כשר, ויש עוד נ"מ. 
@11והנה בירושלמי ע"ז פ"ה הלכה ט"ו מצאתי מפורש דבר זה בזה"ל, שאלו לר' ירמיה [ע"ד מין כלי של עובדי כוכבים], אמר, צריך טבילה לפי שיצאו מטומאת העובד כוכבים ונכנס לקדושת ישראל, ע"כ, הרי מבואר דטבילה זו אינה שייכא לההכשר רק לשם קדושה בעלמא. 
@11ויש להביא ראיה מכרחת דגם הגמרא שלנו ס"ל דהטבילה אינה שייכת לגמר ההכשר אלא באה רק לשם קדושה משנוי הרשותים, מהא דאיתא בסוגיא כאן, אמר רב נחמן אמר רבה בר אבוה, אפילו כלים חדשים צריכין טבילה, דהא ישנים וליבנן כחדשים דמי, ואפ"ה בעי טבילה, ע"כ. ואי נימא דהטבילה באה רק לגמר ההכשר א"כ מאי ראיה מישנים ולבנן אחרי שהליבון עדיין לא גמר הכשרם, משא"כ חדשים שלא היו אסורים כלל מעולם, אלא ודאי דהוא לטהרה משינוי הרשותים, וממילא אין נ"מ מישנים לחדשים, אחרי דבשניהם יש שינוי רשות. 
@22לג) 
@11והוי זה המאמר המשך ובאור להמאמר וטהר, לפי מש"כ באות הקודם דהפי' וטהר שלבד הליבון וההגעלה עוד יטבול הכלי במים מוסיף להשמיענו פרטי הטבילה שצריך מ' סאה. 
@22לד) 
@11נסמך על הדרשה הקודמת דהלשון אך במי נדה יתחטא הוא פירוש של וטהר, ור"ל שיטבול במ' סאה כנדה, ומפרש למה אצטריך לכתוב שניהם ולא די אם כתב וטהר לבד היינו ג"כ יודעין שצריך מ' סאה כדין כל הטהרות, או שיכתוב אך במי נדה יתחטא ולא יכתוב וטהר. 
@11והנה צריך באור מ"ש אי כתב וטהר הו"א בכל דהו, והא בכ"מ דכתיב וטהר פירושו במ' סאה, כמו בפ' מצורע וזבין וטומאת מת וכדומה, ומה נשתנה וטהר שבכאן. וי"ל ע"פ המבואר בפסחים י"ז ב' דיש כלים שכשרים להטביל גם ברביעית מים כגון מחטין וצנורות, יעו"ש. וא"כ הכא דבכלים איירי הו"א דכל הכלים צריכים מים לפי ערך גדלותם וכמותם, ולא מ' סאה, לכן צריך לכתוב במי נדה. - 
@11ועיין בתוס' יומא ע"ח א' שטרחו למצוא מקור לטבילת נדה מן התורה, וכתבו דמדכתיב כאן אך במי נדה יתחטא הרי זה בא ללמד ונמצא למד שהנדה צריכה טבילה, יעו"ש. ועיין מש"כ בזה ס"פ מצורע כי שם מקומו. 
@22לה) 
@11מפץ הוא מין מחצלת העשוי לשטות ויצא מכלל סתם בגד ועור וכלי, וכתיב כאן (פ' כ') וכל בגד וכל כלי עור וכל כלי עץ, וזה אינו מאחד מהם, ומפרש מניין שטומאתו שבעת ימים [ועל גוף טומאתן ילפי בגמרא מדרשה אחרת], ומשני דיליף מפסוק זה. ונראה דדריש מיתור הלשון בגדיכם כיון דכבר כתיב בפסוק כ' וכל בגד וגו' וכאן הוא מוסיף רק זמן החטוי, א"כ לא הו"ל לשנות המלה בגדיכם אלא הו"ל להסמיך פסוק זה לפסוק כ' ולכתוב וכבסתם ביום השביעי, אלא בא ביחוד לרבות כל מין בגד שהוא אפילו מפץ. 
@22לו) 
@11יתור מלת אחוז דריש, ואע"פ דיש עוד שיעורים בתרומה, עיין יפה אחד מארבעים והרעה אחד מששים י' אך ע"פ הסברא אמרינן דמכוין לשיעור בינוני, דאלו לשיעור עין רעה הרי היתה כאן תרומה ביותר, אחת מחמש מאות ממחצית תופשי המלחמה, ועל עין יפה ג"כ א"א לומר שכיון, יען כי עין יפה מפורש שיעורו ביחזקאל מ"ה שהוא אחד מארבעים ודרשה זו הובאה ברש"י חולין קל"ז ב' בשם התוספתא ובתוס' יומא כ"ד א'. ומה שנוגע לכלל דין שיעור תרומה מבואר לפנינו במקומו ס"פ קרח. - 
@11ועיין במנחות ע"ז ב' דמצות תרומת מכס זו היא רק מצוה לשעה ולא לדורות, כלומר שאין מחויבים בכל מלחמת הרשות להקריב לה' תרומת מכס כזו כענין שנאמר בדוד שהקדיש הכסף והזהב אשר נשא מכל הגוים (ד"ה א' י"ח), יעו"ש. וצ"ע ברמב"ן בסה"מ בשורש השלישי שר"ל בדעת בה"ג שזה מצוה לדורות, יעו"ש. 
@22לז) 
@11מפרש ולא נפקד איש - לא נפקד ממש, שלא נחסר, ואע"פ שיש דורשין ולא נפקד ממנו איש לעבירה כמבואר לעיל בפ' י"ד מ"מ אין מקרא יוצא מידי פשוטו, ועיין בסוגיא כאן עוד הכרח לפי' זה, ואין להאריך. 
@22לח) 
@11דכל אלה היו למלאכת המשכן. ואמנם לא לכל דבר דינם כקרבן, כמו שבארנו בפ' אחרי בענין שחוטי חוץ שאם הקריב קדשי בדק הבית לפני ה' חוץ למחנה אינו חייב משום הקרבת חוץ, וכן לענין תמורה מבואר לפנינו בפ' בחקתי שקדשי בדק הבית אין עושין תמורה, יעו"ש, ורק לענין זה דינן כקרבן שמועלין בהם, ומבואר מכאן דנדבה שמנדבים לביה"מ נקראו קרבן, ועיין לפנינו ר"פ ויקרא. 
@22לט) 
@11מין תכשיט שהיו משימין הנשים על רגליהן ונקרא אצעדה על שם צעד. 
@22מ) 
@11עזקין וקדשין הם תרגומם של טבעת ועגיל, והם טבעות על האצבעות ונזמי האוזן. 
@22מא) 
@11ובבבלי שבת ס"ד ב' קצת שנוי נוסחא בבאור שם זה, ועוד באור שם כומז ע"ד נוטריקון. ותכלית כונת הכתוב בבאור שמות אלו להודיע שהביאו מאלה קרבן לכפר עליהם ממעשה מדין אשר זה היתה תכלית כל המלחמה וסבתה. 
@22מב) 
@11וכל עיקר עונם במדין בא ע"י הסתכלותם בעבירה כנודע באגדה דחלק ובס"פ בלק, ובדרשה הבאה. 
@22מג) 
@11עיין מש"כ לעיל בפ' י"ד בדרשה ויקצף משה. 
@00פרק לב 
@22א) 
@11פירש"י עטרות ודיבן שאין בהם תרגום, עכ"ל. והקשו התוס' דלפי טעם זה למה תפס עטרות ודיבן ולא פסוקי שמות אנשים ראובן שמעון וכו' וכדומה, ולבד זה הנה גם בפסוק עטרות ודיבן יש תרגום ירושלמי [והובא גם באונקלוס], ותירצו יען כי עטרות ודיבן אין בו רק תרגום ירושלמי ולא תרגום ידוע הו"א דיקרא שלש פעמים העברי קמ"ל שטוב לקרוא פעם שלישי בתרגום, עכ"ל. והדוחק מבואר, לבד מה שקושייתם הראשונה במקומה עומדת, ובגה"ש הגיהו שצ"ל דיבן ועטרות ומכוין לפסוק ל"ד שאין בו כל תרגום, אבל גם בהג"ה זו לא תתיישב קושית התוס' משמות אנשים, והרבה מפרשים טרחו בבאור דבר זה. 
@11ואני תמה מי מלל לרבותינו דכונת הגמרא קאי על אחד תרגום, בעוד אשר לדעתי ברור הדבר דקאי גם על שנים מקרא, והבאור הוא דכל פסוק זה אינו דבוק ומוכרח להמשך הפסוקים לא לפניו ולא לאחריו, כי גם אם ידלגו עליו כולו לא יחסר הכונה והמשך ענין הפרשה, כי אפשר לעבור מפסוק ב' לפסוק ד' מבלי כל גמגום וחוסר כונה, כפי שנראה לעין, כזה ויאמרו אל משה וגו' לאמר (הוא פסוק ב') הארץ אשר הכה ה' וגו' (הוא פסוק ד'), והו"א דלכן אין חיוב בכלל לעבור מקרא זה שנים מקרא ואחד תרגום, אלא רשאי לדלגו או לומר רק פעם אחת, קמ"ל דדינו ככל פסוקי התורה. 
@11ולפי זה תראה עומק השגת חז"ל והרגשתם, כי לפי שבארנו הנה באמת פסוק כזה שאין בו כל המשך הכרחי לפניו ולאחריו ובהשמטו לא יחסר מאומה מענין הפרשה הוי פסוק זה יחיד ומיוחד בכל התורה כולה, ודו"ק. 
@22ב) 
@11בא להוציא שאין כונת הלשון ועבר שכבר עבר כמו ועבר עליו רוח קנאה (פ' נשא). 
@22ג) 
@11כשנתקבץ אצלם הרבה פרוטות לוקחין דנרי כסף לפי שהפרוטות של נחושת מחלידות, ולכן מחלפין אותם מאחרים ולא בדינרים שלהם כדי שלא יחשדום שפורטים בזול. 
@22ד) 
@11ועיין ביו"ד סי' רנ"ז ס"א עוד ענינים שונים השייכים לגבאי צדקה המסתעפים ממדה זו דוהייתם נקיים, ובחו"מ סי' י"ד ס"ד מבואר דמטעם והייתם נקיים צריך הדיין כשרואה שבעל דין חושדו בהטיית דין לצד שכנגדו להודיעו מאיזה טעם דנו, ואפילו לא שאל אותו. - 
@11ועיין בברכות ל"א ב' שאמרה חנה לעלי יין ושכר לא שתיתי (ש"א א') אמר ר"א, מכאן לנחשד בדבר שאין בו שצריך להודיעו. וצריך באור מה שאמר מכאן, והלא הוא מדה בתורה והייתם נקיים אף קודם שנחשד ומכש"כ לאחר שנחשד, וי"ל דאי מפסוק זה הו"א דרק עצה טובה היא שנתן משה לבני גד, קמ"ל מחנה דחובה היא, וכהאי גונא כתבנו בסמוך אות ח', יעו"ש. וע"ע מש"כ בפ' בחקתי בפסוק וכשלו איש באחיו. 
@22ה) 
@11אפשר לומר דבמכוון אמר הלשון ביד בניהם, ומוסב על הבנים הקטנים, דדרך הקטנים לצאת לחוץ ופתם בידיהם ויש לחוש מפני הרואים, אבל הגדולים מותרים לאכול משלהם בבתיהם, ואע"פ דקיי"ל כל מקום שאסרו חכמים מפני מראית העין אפילו בחדרי חדרים אסור, אך כבר כתב הרא"ש בשבת פ' חבית ועוד פוסקים דכלל זה אינו אלא באיסור דאורייתא ממש ולא באיסור דרבנן, ומכש"כ בדבר כזה שאינו רק מדה ומנהג יפה ולא מדינא, דכמה אנשים אוכלין פת נקיה, וראיה שאין בזה דין וחובה ממש שהרי אמרו בגמרא כאן שעל זה שבחום חכמים לבית גרמו, ואם היה בזה דין וחובה לא שייך שבח על קיום דבר זה. ואין זה סתירה למש"כ באות הקודם דמה שהתנצלה חנה עצמה לפני עלי היה מצד החובה, דשאני התם ששמעה מפורש שחשדה, יעו"ש. 
@22ו) 
@11ואמרו בגמרא על זה שבחום חכמים, ועיין מש"כ באות הקודם מה דיש ללמוד מלשון זה. 
@22ז) 
@11מין בגד המחובר משני כסויין ובתוכו חלול, ואפשר לחשדו שנותן לתוכה ממעות הלשכה. 
@22ח) 
@11בכל אלה שחשיב יש משום חשד שמטמין בתוכם ממעות הלשכה, וכתבו המפרשים אע"פ דבלא"ה אסור ליכנס לעזרה במנעל ובסנדל עיין לפנינו בפ' קדושים בפ' ואת מקדשי תיראו, צ"ל דאיירי כאן כשהם של בגד דאז מותר ללבוש בעזרה כמבואר ביבמות ק"ג ב'. ומסיים עוד ואומר (משלי ג') ומצא חן ושכל טוב בעיני אלהים ואדם, ומה שמביא עוד מכתובים כתב בתוי"ט דבא בזה לרמז שיש גם קצת חובה בזה משא"כ מפסוק והייתם נקיים אפשר לומר דאינו רק עצה טובה. ועיין באות הסמוך. 
@22ט) 
@11דממנו מבואר שלא די שצריך למצוא חן ושכל טוב אלא שצריך גם להזהר שלא יעלה על דעת איש לחשדו, וגם יש לפרש דמפסוק וישראל הוא ידע אפשר לדחות הראיה די"ל שהכונה רק שיהיה בכלל דעתו מעורבת עם הבריות וכמ"ש בכתובות י"ז א' והיינו שיהיה נוח לבריות. 
@22י) 
@11ואם לא היה כופל תנאו היו נוחלים את ארץ הגלעד אע"פ שלא היו עוברים, ואע"פ שאמר אם יעברו לית לן מכלל הן אתה שומע לאו, ולכן אם לא היו משפטי התנאים כדרוש אז התנאי בטל ומעשה קיים אם אפי' לא נתקיים התנאי. - 
@11והנה אע"פ שתלה כאן הלמוד מתנאי ב"ג וב"ר רק לענין תנאי כפול, בכ"ז באמת למדין אנו מפרשה זו כמה דינים בתנאים והם א) הן קודם ללאו, כמו שאמר משה אם יעברו ונתתם ואם לא יעברו לא תתנו, ועיין מזה בגיטין ע"ה ב'. ב) תנאי קודם למעשה כמו שאמר אם יעברו ונתתם ולא אמר יתנו להם אם יעברו, ועיין בגיטין שם. ג) שיהיה התנאי אפשר לקיימו כמו הכא בתנאי משה, לאפוקי אם מתנה ע"מ שתעלי לרקיע וכדומה, דהוי רק מפליג בדברים, ועיין גיטין פ"ד א'. ד) תנאי בדבר אחד ומעשה בדבר אחר, כמו הכא שהתנאי היה לעבור את הירדן, והמעשה - נחלת עבר הירדן, לאפוקי אם היה התנאי ומעשה כאחד, כגון האומר לאשתו הרי זה גיטך ע"מ שתחזירהו לי אינו תנאי מפני שהתנאי סותר המעשה, דאין הגט חל אלא לאחר שנתקיים התנאי ואז אין הגט בידה, ועיין גיטין ע"ה ב'. ה) תנאי שיהיה אפשר לקיימו ע"י שליח, דאל"ה מעשה רבה היא ולא אתא דבור ומבטל מעשה, ולכן אין תנאי בחליצה מפני שא"א ע"י שליח, עיין כתובות ע"ד א'. ו) שלא יהיה התנאי בא לבטל דבר מן התורה, ע' כתובות נ"ו א'. ובכל אחד מפרטים אלו יש אריכות דברים בבאורים שונים, ולא מצאנו להאריך בהם, מפני שכבר נתבארו הרבה בפוסקים, ועיין ברמב"ם פ"ז מאישות ובאה"ע סי' ל"ח. 
@00פרק לג 
@22א) 
@11באור הענין, כי כנודע אנו מונים החדשים ואחריהם כל המועדים לחשבון מולד הלבנה [ע"ל ר"פ בא] וידוע שחדשה של לבנה הוא כ"ט יום וחצי כשיעור היקף הלבנה [ובצמצום - כ"ט יום י"ב שעות ותשצ"ג חלקים], ולפי"ז אם היה המולד למשל ביום א' אחר חצות היום היה דרוש שיהיה ר"ח באותו היום בשעת המולד, קמ"ל דאע"פ כן אין מונים ר"ח אלא מיום ב' שלמחרת המולד ולא מאמצע יום א', וזהו הפירוש עשה ירח למועדים שמש ידע מבואו, כלומר שאז יתחשבו המועדים לפי חשבון מולד הירח רק אחרי ביאת השמש באותו יום, והיינו ביום המחרת, כמבואר, וע"ע באות הסמוך. 
@22ב) 
@11שרש טמע ענינו ביאת השמש שכן תרגם ירושלמי על הפ' ויהי השמש באה (פ' לך) והוי שמשא מטמעה, וכונת הראיה דכתיב כאן ויסעו בחמשה עשר יום לחודש, והיינו ביום ט"ו בבקר ואין כאן מן החודש אלא ארבעה עשר שקיעות, שהרי ביום שנסעו עדיין לא שקעה חמה, ודבר זה מסורת וקבלה היא, וכך מבואר בברייתא דשמואל ירחינאה ובסדר עולם דהמולד של חודש ניסן של אותה השנה שיצאו ישראל ממצרים היה ביום ד' אחר חצות היום בתחלת שש שעות אחרונות, ואי ס"ד דחשבינן החודש מיום המולד היה ר"ח מערב יום ד' לה' והיה כבר שקיעה אחת ביום ד' ועד יום ה' של היציאה כבר עברו ט"ו שקיעות, וא"כ היה יום ה' של היציאה יום ששה עשר בניסן והכתוב אומר מפורש בחמשה עשר יום לחודש, אלא ודאי דמחשבינן החודש מיום המחרת והיה לפי"ז ר"ח ביום ה', ויום ה' של יציאתם היה בט"ו לחודש כמבואר. ונראה דכונה אחת לדרשה זו עם הדרשה בבבלי מגילה ה' א' מניין שאין מתשבין שעות לחדשים, שבארנוה בפ' בהעלותך בפסוק עד חודש ימים (י"א כ'), יעו"ש וראוים הדברים לצרף לכאן. 
@22ג) 
@11ר"ל לא ממחרת יו"ט של פסח דהיינו ביום ט"ז לחודש אלא ממחרת שחיטת הפסח, בי"ד, דהיינו בט"ו לחודש, ונ"מ בדרשה זו לפרש לשון ממחרת הפסח שביהושע ב' ויאכלו מעבור הארץ ממחרת הפסח, ושם נ"מ בבאור לשון זה לענין החקירה איך עשו ישראל בשעה שנכנסו לארץ ומצאו קמה לחה שמזה ניכר שהיא תבואה חדשה אם אכלו אותה לחיוב מצה אע"פ שאסורה משום חדש ומוכח שעשה דוחה ל"ת או שאכלו מתבואת חו"ל ומוכח דחדש אינו נוהג בחו"ל, ואם היה הפירוש שם ויאכלו מעבור הארץ ממחרת הפסח בט"ו לחודש הרי מוכח שלא נצטוו כלל על החדש מיד בביאתם לארץ כל זמן שלא זרעו הם, ולשון זה שלפנינו הכרח לבאור אותו הלשון דיהושע, ועיין בבבלי ר"ה י"ג א' ובתוס' שם. 
@22ד) 
@11ענין הגאולה מבערב היא הקריאה שקרא פרעה למשה ולאהרן בלילה והרשה להם לצאת כמפורש בפ' בא, ועוד נבאר מזה אי"ה בפ' ראה בפ' המובא בזה. 
@22ה) 
@11ענין דרשה כזו בא לפנינו לעיל בפ' חקת בפ' ותמת שם מרים ושם בארנוהו, יעו"ש וצרף לכאן. 
@22ו) 
@11ר"ל מכלל דחשבון ר"ה של יציאת מצרים לאו מתשרי הוא, דאל"ה הו"ל חודש שבט שאחריו שנת הארבעים ואחד, ועיין בסוגיא כאן. 
@22ז) 
@11עיין מש"כ לעיל בפ' בהעלותך בפ' בשנה השנית לצאתם מארץ מצרים (ט' א') וצרף לכאן. 
@22ח) 
@11עיין לפנינו בפ' תצא בפסוק לא תהיה אשת המת החוצה מה שנ"מ מכלל זה לדינא. 
@22ט) 
@11מה שנוגע לדינא מדרשה זו עיין לפנינו לעיל בפ' בהעלותך בפסוק על פי ה' יחנו (ט' כ"ג). 
@22י) 
@11עיין מש"כ בפ' תשא בפסוק והיה כל מבקש ה' יצא אל אהל מועד מה שנוגע מזה לדינא דמורה הלכה בפני רבו. 
@22יא) 
@11דכך כתיב ביהושע והכהנים נושאי הארון עומדים בתוך הירדן עד תום כל הדבר אשר צוה ה' את יהושע לדבר אל העם ככל אשר צוה משה את יהושע, וזה הוא הפרשה שלפנינו. ונראה שלא רק פסוק זה אמר להם יהושע אלא כל הפרשה המבוארת כאן, ויתבאר לפי"ז למה אמר להם כזה עודם בירדן, משום דכפי המבואר בפרשה כאן הגיד להם זה הענין בתנאי כפול והורשתם ואם לא תורישו (פ' נ"ה), וגם זה אחד ממשפטי התנאים שיהיה התנאי קודם למעשה כנודע בגיטין ע"ה ב' לכמה פוסקים, לכן אמר זה קודם שעברו כדי שיהיה מכון הענין בדין התנאים. 
@22יב) 
@11סמך אסיפא דקרא והיו לשכים בעיניכם ולצנינים בצדיכם, דכך עלה ממה שחמל שאול על אגג שיצא ממנו המן, ותורת מוסר הוא לבער הרע מן הארץ. 
@00פרק לד 
@22א) 
@11ר"ל גבולי כל שבט ושבט, והרבותא בזה אע"פ דכתיב בכל שבט ותאר הגבול ועלה הגבול (יהושע י"ח) אפ"ה כולם גבול אחד הוא, ונ"מ בזה לענין מעשר בהמה דקיי"ל מי שהיו לו עשר טלאים כונס את כולם לדיר ומפריש אחת מהן כמבואר לפנינו בפ' בחקתי, ואם היו לו חמשה טלאים בא"י וחמשה טלאים בחו"ל אין מצטרפין להתחייב במעשר אבל אם היו לו חמשה בגבול שבט אחד וחמשה בגבול שבט אחר מצטרפין אם רק היו סמוכין זל"ז ששה עשר מיל [דזהו שיעור ריחוק רשויות] משום דכולה א"י גבול אחד הוא. 
@22ב) 
@11גם בזה נ"מ לענין המבואר בדרשה הקודמת בדין צירוף רשויות למעשר בהמה יעו"ש, ואמר על זה דגם ירדן חשוב ארץ כנען, ולכן אם היו לו עשרה טלאים משני צדי הירדן מצטרפין כאחד וחייב במעשר. 
@22ג) 
@11ר"ל ב"ד מעמידין אפטרופוס ליתומים קטנים שידונו ויערערו בשבילם לזכותם ולהנאתם, ואם יתחייבו בדין מה שעשו עשו, וכמו הכא היה כל נשיא בא מכח כל שבט שלו ותכליתו היה לזכות השבט להנחילו את הארץ אף כי אפשר היה שיצא מזה חובה לאיזו אנשים, כי יש דניחא ליה בבקעה ונחל בהר ויש דניחא ליה בהר ונחל בבקעה, ובכ"ז קיימו מעשיהן, ועיין מפרטי דיני אפטרופוס בחו"מ סי' ר"צ. - 
@11והנה בכאן מרומז בתורה שיש להאפטרופוס כח ורשות לכל משא ומתן ודין ודברים, ולכאורה סותר זה להדרשה הבאה בכ"מ בש"ס אתם ולא אפטרופסין, ויהיה מזה ראיה לדעת הרשב"א דאותה דרשה אסמכתא היא ובאמת מן התורה אפטרופוס תורם ומעשר ורק רבנן הגבילו זכותו וסמכו על אותה דרשה אתם ולא אפטרופסין, ושם באותו הפסוק בפ' קרח (י"ח כ"א) בארנו ענין זה, יעו"ש. 
@00פרק לה 
@22א) 
@11פשוט דאין הכונה דהפסוק איירי בהכי, אלא ר"ל דהפסוק מכוין שיהיו הערים לשבת ולכל צרכי החיים, וס"ל דכביסת בגדים היינו חיותא, דאי לא מכבסי בגדיהם איכא צערא דערבוביתא, וזו דעת ר' יוסי, ולכן ס"ל דאם יש לאדם מים וצריך הוא להם לכבוס בגדיו ולאחרים לשתות כביסתו קודמת, כמו שחיי אדם קודמין לחיי חבירו, אבל חכמים ס"ל דרק דמי לחיותא ולא חיותא ממש, ולכן במקרה הזה קודמת שתיית חבירו לכביסת בגדיו שלו, ואמנם כנראה הנה רחיצה של אדם עצמו גם לחכמים קודמת לשתיית חבירו, לפי המבואר לפנינו לעיל בפ' מטות בפסוק לענות נפש (ל' י"ד) דרחיצה יש בה ענוי נפש, יעו"ש ובירושלמי בסוגיא כאן דמשמע כן. 
@22ב) 
@11איירי שמת לוי, ואינו נקבר לא בערי הלוים ולא במגרשיהם אלא מיחדין להם מקום לקבורה חוץ למגרשיהם, אבל רוצח שמת בערי מקלט נקבר בשם, ומפרש בגמרא דרוצח שאני משום דגלי ביה קרא (פ' ט"ו) תהיינה שש הערים האלה למקלט לנוס שמה כל מכה נפש בשגגה, ודרשינן שמה, שם תהא דירתו שם תהא קבורתו, ע"כ. והנה באמת הלשון שמה אינו מיותר כל כך עד שיהיה מוכרח לדרוש מה שדריש, ולכן לא ידעתי למה לא אמר לוים שאני דגלי בהו רחמנא אשר זה באמת נראה כמיותר, וי"ל. 
@22ג) 
@11כל הבא למדוד תחומין מניח לעיר אויר של שבעים אמה ושירים הוא שני שלישי אמה ומשם מתחיל למדוד אלפים אמה, והיינו שמניח מקום מרווח שנחשב כמו חצר לתשמישי בני העיר ונקרא קרפף. 
@22ד) 
@11כלומר תן לה קרפף של שבעים אמה ושיריים ואח"כ מדוד משם להלאה. והא דשיעור קרפף הוי ע' אמה ושיריים מבואר לפניו ס"פ תרומה דילפינן מחצר המשכן יעו"ש. ולענין הלכה מחלוקת הפוסקים אם קיי"ל כר"מ או כחכמים דר"מ דאין נותנין קרפף, ורמ"א באו"ח סי' שצ"ח ס"ה פסק כר"מ מטעם דהלכה כמאן דמיקל בעירוב. 
@22ה) 
@11תחום העיר הם בתים שבאלפים אמה לכל רוח סביב. ויש להעיר בחולין ק"י א' בסורא לא אכלי כחל ובפומבדיתא אכלי, רבא בר תמרי מפומבדיתא איקלע לסורא ואכל כחל, אמרו ליה ולית לך נותנין עליו חומרי מקום שהלך לשם, אמר להו חוץ לתחום אכלתינהו, ע"כ. ומבואר מזה, דרק חוץ לתחום לא מיחשב כעיר, אבל תוך התחום דהיינו בתוך אלפים אמה נחשב כהעיר עצמה, וקשה מסוגיא שלפנינו דמבואר דהנודר מן העיר מותר לכנס לתחומה, הרי דגם תוך התחום אינו נחשב עוד כהעיר, וצ"ל דשאני נדרים דאזלינן בתר לשון בני אדם, ומה שמביא ראיה מפסוק הוא יען כי לולא היה סמך מלשון הכתוב דזה נקרא גוף העיר לא היה מהני גם מה שכיון ללשון בני אדם, כמו שמצינו כן בכ"מ. - 
@11גם נראה לומר בכלל בענין שייכות שטח התחום אלפים אמה לגוף העיר, דהיכי דאיירינן בענין התלוי בשטחות העיר אז אין התחום בכלל, והיכי דאיירינן בשם העיר אז גם התחום נקרא על שם העיר, כגון אם נאמר למשל איש פלוני לא נמצא כעת בעיר אז אין ראיה שאינו נמצא חוץ לעיר אלא יכול להיות שנמצא שם ואין זה סתירת הלשון שאמרנו שאינו נמצא בעיר, משא"כ אם נאמר למשל איש פלוני הוא מטבריה אז אע"פ שדירתו היא מחוץ לעיר בכל זאת נקרא ע"ש טבריה, וכ"מ בשו"ת גאוני בתראי סי' כ"ז בשם הב"ח דאדם קורא עצמו על שם העיר אע"פ שהוא גר בסביבות העיר, וכן נ"מ בזה לכמה ענינים, כמו לענין גיטין שאם כותבין גט בתוך תחום העיר אפשר לכתוב בגט שם העיר, ועוד ענינים, ולפי"ז יתיישבו הרבה ענינים וסוגיות כפי שימצא המעיין. 
@11אך לפי"ז יוצא דין חדש דבנודר למשל שלא יהנה מטבריה אסור גם בתחומה, יען כי כפי שכתבנו נקראת הסביבה עד לאחר התחום על שם העיר, והפוסקים לא העירו מזה, וצריך תלמוד. 
@22ו) 
@11מגרש הוא מקום רחב ופנוי מזריעה ומאילנות לנוי העיר, ועוד אלף אמה לשדות וכרמים ללוים. 
@22ז) 
@11כלומר שמודד על פני כל אורך העיר למזרח אלפים אמה לחוץ וכן לצפון ואח"כ רואים כאלו היתה טבלא מרובעת בקרן למלאותו, ונמצא התחום בקרן אלפים ואלכסונן שהם אלפים ות"ת אמה, יען כי כידוע כל אמתא ברבוע אמתא ותרי חומשי באלכסונו, ותרי חומשי דאלפים הוי ת"ת, ובזה הלא הוא נשכר את הזוית, היינו ארבע הפאות שבאלכסונו של מרובע העודפות על העגול שבתוכו, אבל לא ימדוד מאמצע הקרן אלפים באלכסון, וכן בקרן שכנגדו ליתן החוט מזה לזה, שא"כ מפסיד הת"ת אמה שבקרן וגם לא יהיה התחום כנגד העיר אלא אלף ותכ"ח, יען דחרי חומשי דאלף ותכ"ח הוי תקע"ב בקרוב, וכל זה הוא על יסוד הדין המבואר לפנינו בפ' בשלח דכל אדם יש לו ממקום ששבת בבין השמשות של ערב שבת ב' אלפים אמה לכל צד ברבוע העולם, וילפינן זה מכאן, יעו"ש. 
@22ח) 
@11נראה דר"ל כמו דילפינן מכאן לעיקר שיעור אלפים אמה לענין שבת כמבואר לפנינו במקומו בפ' בשלח כך ילפינן גם לענין אלכסונם, כמו הכא דחשבינן האלכסונים משום דכאן כתיב פאת קדמה פאת נגבה דמשמע זוית ואלכסון, ודו"ק. 
@22ט) 
@11ר"ל בין אם ברח לשם לדעת קליטה שידע שהיא קולטת בין שלא ידע ובמקרה בא לשם. 
@22י) 
@11בשש ערי מקלט אין מעלים הרוצחים ללוים שכר דירתם, אבל במ"ב ערים מעלים שכר, משום דהם נתנו לפרנסת הלוים. 
@22יא) 
@11ר"ל שיזמינו ערים קבועות לזה ויכינו כל הדרוש לזה שיהיו מכוונות לתכליתן, וכמבואר לפנינו בפ' שופטים בפ' תכין לך הדרך [לערי מקלט] תכוין לך סרטיאות שיהיו מפולשות לתוכו, ועיי"ש לפנינו. 
@22יב) 
@11יתבאר ע"פ המבואר לפנינו בפ' ואתחנן (ד' מ"ב) דערי מקלט אין עושין אותן לא עיירות גדולות ולא קטנות אלא בינוניות, וטעם הדבר משום דעיירות גדולות הכל נקבצים לשם ותהיה רגל גואל הדם מצויה שם ויארוב לו, ובעיירות קטנות אין כל המזונות מצויות שם, ולכן עושין אותן במקום שווקים ושיהיה שם בית המחיה וכתיב (שם) ונס אל אחת הערים האל וחי, ודרשינן עביד ליה מידי דתיהוי ליה חיותא. 
@22יג) 
@11דכמו דההורג במזיד נקרא רוצח כך ההורג בשוגג נקרא ג"כ רוצח כמש"כ לנוס שמה רוצח. וטעם הלמוד מן נקי ומן צדיק נתבאר לפנינו בפ' משפטים במקומו, ועוד נתבאר לפנינו שם מה ששייך לדיני דרשה זו. 
@22יד) 
@11פשוט דמדייק כן מדכתיב מכה נפש ועושה חבורה לאו מכה נפש הוא. ומיהו באדם אחר זולת אביו לא אצטריך לאשמעינן זה דפשיטא הוא ורק באביו הוי רבותא כדמפרש ואם הרג אביו בשוגג גולה כשאר כל אדם. 
@22טו) 
@11דנתשב כמזיד. וזו דעת רבא דקיי"ל כותיה, ויש בענין זה גירסות שונות ואריכות דברים, ובהמשך חבורנו באיזו מקומות בארנו פרטי דין אומר מותר, וכאן אין המקום גורם להאריך. 
@22טז) 
@11ר"ל דב"ד דנין אותו שחייב גלות, אבל בלא"ה הוי כמו שאסור לאדם לדון דין לנפשיה. והרמב"ם השמיט דין זה, וכפי הנראה טעמו הוא ע"פ משא ומתן שבגמרא כאן בזה"ל, ת"ר, ורצח גואל הדם את הרוצח, מצוה ביד גואל הדם, אין גואל הדם רשות ביד כל אדם, דברי ר' יוסי הגלילי, ר' עקיבא אומר רשות ביד גואל הדם וכל אדם אין חייבין עליו [כצ"ל, ולא חייבין עליו כמש"כ לקמן בפסוק כ"ז], אמר מר זוטרא אמר רב, רוצח שיצא חוץ לתחום ומצאו גואל הדם והרגו נהרג עליו, כמאן, לא כריה"ג ולא כר"ע, הוא דאמר כהאי תנא, דתניא, ר"א אומר עד עמדו לפני העדה למשפט מה ת"ל, לפי שנאמר ורצח גואל הדם את הרוצח יכול מיד ת"ל עד עמדו לפני העדה למשפט, ופריך וריה"ג ור"ע האי עד עמדו לפני העדה למשפט מאי דרשי ביה, מבעי ליה לכדתניא, ר' עקיבא אומר מניין לסנהדרין שראו באחד שהרג את הנפש שאין ממיתין אותו עד שיעמוד בב"ד אחר ת"ל עד עמדו לפני העדה, עד שיעמוד בב"ד אחר, ע"כ. והרמב"ם בפ"ה ה"י מרוצח פסק כר"ע, ודינו דמר זוטרא אמר רב דאסור לגואל הדם להרוג לרוצח בינו לבין עצמו עד שיעמוד בב"ד השמיט הרמב"ם, והדבר פשוט משום דריה"ג ור"ע לא ס"ל כן, כמבואר, והכ"מ האריך הרבה בטעם הדבר שלא קיי"ל דין זה. - 
@11וכמה קשים דברי הכ"מ בפ"א ה"ה מרוצח במה שפסק הרמב"ם רוצח שהרג בזדון אין ממיתים אותו העדים ולא הרואים אותו עד שיבא לב"ד וידנוהו למיתה שנאמר ולא ימות הרוצח עד עמדו לפני העדה למשפט, עכ"ל. וכתב ע"ז הכ"מ כמקור לדבריו וז"ל, בפ' אלו הן הגולין דף י"ב ועוד תניא בספרי לפי שהוא אומר ורצח גואל הדם את הרוצח יכול בינו ובין עצמו ת"ל ולא ימות הרוצח עד עמדו לפני העדה, עכ"ל. 
@11וכל מעין יראה כמה תמוהים דבריו שמביא מקור מברייתא שהוא בעצמו האריך בפ"ה ה"י מרוצח להוכיח דלא קיי"ל כמותה, וכן גם מתבאר מסוגיית הגמרא שהבאנו ובארנו, ולבד זאת מה שייך דין הרמב"ם כאן לברייתא זו, שהברייתא איירי רק בגואל הדם שהוא אסור להרוג בלא ב"ד את הרוצח בשוגג, והרמב"ם איירי בכל אדם וברוצח במזיד, והלא הדבר פשוט שמקורו של הרמב"ם הוא מברייתא דר"ע בסנהדרין שראו באחד שהרג את הנפש שאין ממיתין אותו עד שיעמוד בב"ד אחר, וכמו שנבאר בדרשה הסמוכה, יעו"ש. והיא פליאה רבתא. 
@22יז) 
@11י"ל בטעם הדבר שאין עומד לפני ב"ד זה דברייתא זו דר"ע היא היא הברייתא דר"ע הבאה בלשון אחר בגמרא בכ"מ, ר"ע אומר, סנהדרין שראו באחד שהרג את הנפש כולם נעשו עדים ואין עד נעשה דיין, ולפי"ז הלמוד דהכא הוא מגזה"כ, והסברא אין עד נעשה דיין הוא רק הסבר וטעם לגזה"כ. ובר"ה כ"ו א' אמרו בטעמיה דר"ע משום דכתיב ושפטו העדה והצילו העדה דמבעי חזי ליה זכותא וכיון דחזיוהו דקטל נפשא תו לא חזי ליה זכותא, ולפי מש"כ אין לדין זה שני מקורים, מפסוק שבכאן ומפסוק ושפטו והצילו, אלא דעיקר הלמוד הוא מפסוק שלפנינו מגזה"כ שצריך לעמוד לפני ב"ד, ושם מבאר ומפרש טעם גזה"כ בזה שאינו די בב"ד זה משום אין עד נעשה דיין. וטעם גוף דבר זה שאין עד נעשה דיין מבאר משום דכתיב ושפטו והצילו דלא מצי לראות לו זכות. ותוס' בר"ה שם נדחקו בישוב אלה המקורים השונים דהכא ודהתם שלדין זה, ולפי דברינו הענין מבואר, ודו"ק. - 
@11ועיין ברמב"ם פ"א ה"ה מרוצח כתב וז"ל, רוצח שהרג בזדון אין ממיתים אותו העדים ולא הרואים אותו עד שיבא לב"ד וידנוהו למיתה שנאמר ולא ימות הרוצח עד עמדו לפני העדה למשפט, עכ"ל, והכ"מ הראה מקור לדבריו, וכתבנו באות הקודם עד כמה קשים דבריו, יעו"ש. והיותר נכון שכיון לדרשה שלפנינו, אלא שקצת קשה למה לא העתיק הדין כמו שהוא בסוגיא שלפנינו בסנהדרין שראו הם מוכרח לעמוד לפני ב"ד אחר, ואפשר לומר ע"פ מש"כ דטעם דין זה יש לו שייכות עם מ"ש ר"ע דאין עד נעשה דיין, ודין זה כתב הרמב"ם בהלכות עדות פ"ה ה"ח. - 
@11ומה שכתב הרמב"ם דין זה בכלל שאסור להרוג לרוצח קודם שנדון בב"ד ויליף זה מפסוק שלפנינו, הנה אע"פ דבגמרא מבואר זה רק בסנהדרין שראו באחד שהרג, אך פשוט דכש"כ הוא דאנשים דעלמא לא יעשו דין לעצמם בלא רשות ב"ד שאפשר שטועים הם וכדומה, ורגיל הרמב"ם להסמיך דין פשוט וברור בלשון הפסוק שבאותו ענין אע"פ שבגמרא לא נאמר כן מפורש, כמש"כ כ"פ בחבורנו [עיין פ' שמיני י' ו']. 
@22יח) 
@11ונ"מ פשוטה, דעד שאין להם דין ערי מקלט פטור גואל הדם אם הרגו שם לרוצח. 
@22יט) 
@11הנה אי אפשר לפרש כפשוטו שערי מקלט נוהגות גם בחו"ל, שהרי בכתוב מפורש להגבילם רק בארץ, כמש"כ בפסוק זה את שלש הערים תתנו מעבר לירדן ואת שלש הערים תתנו בארץ כנען, וכ"פ הרמב"ם בפ"ח ה"א מרוצח דערי מקלט אין נוהגות בחו"ל, וכתב הכ"מ דצריך לפרש דרשה זו בספרי דהכונה דקולטות בחו"ל כלומר שקולטות גם לבני חו"ל שנסו לשם, אי נמי דחו"ל קרי לעבר הירדן, עכ"ל. ולדעתי זה דוחק שיקרא לעבר הירדן חו"ל, ולא מצינו דוגמא לזה בכה"ת, וצ"ל כאופן הראשון דקולטות גם לבני חו"ל. וטעם הלמוד מלשון תהיינה הוא מפני שבפסוק הקודם אמר תהיינה לכם, ויש לפרש דרק לבני א"י מדבר, כמ"ש כי אתם עוברים וגו' ארצה כנען, ולכן חזר ואמר תהיינה בסתם לכלול גם בני חו"ל. 
@11אך לגוף דברי הרמב"ם שאין ערי מקלט נוהגות רק בא"י לא הביא הכ"מ מקור מדחז"ל, והאמת הוא, כי היה לפני הרמב"ם ושאר הראשונים דרשה בספרי לקמן פסוק כ"ט והיו אלה לכם בכל מושבותיכם [בדיינין איירי שם] בחו"ל, יכול אף ערי מקלט יהיו נוהגים בחו"ל ת"ל אלה, הדיינין נוהגין בין בארץ בין בחו"ל וערי מקלט אין נוהגין אלא בארץ, ע"כ. וברייתא זו הביא הרמב"ם בסה"מ עשין קע"ו, ולפנינו חסרה כאשר הרבה כאלה ברייתות יש שהיו לפני הראשונים ולפנינו חסרים כמש"כ במק"א. וחידוש על הכ"מ שלא הביא זה מסה"מ להרמב"ם. 
@22כ) 
@11לפנינו בספרי ליתא לדרשה זו ובילקוט הובאה. וטעם הדרשה פשוט משום דהלשון תהיינה משמע שהווייתן תתקיים ולא תבטל, וזה לא יתכן בעיר הנדחת שדינה להשרף וליחרב ולא תבנה עוד כמבואר בפ' ראה, ולכן בהכרח שלא תהיה נדונית בדין עיר הנדחת. ומה שנוגע לעיקר דרשה זו נבאר אי"ה במקומו בפ' ראה (י"ג י"ג). 
@22כא) 
@11גר תושב שהרג ישראל אינו גולה דלא סגי ליה בגלות דתלינן שבשנאה עשה, אבל אם הרג את גר תושב בשגגה גולה, וענין גר תושב הוא עובד כוכבים שקיבל עליו שלא לעבוד עבודת כוכבים ולקיים מצות ב"נ, ונקרא גר תושב על שם שמותר לנו להושיבו בינינו בא"י. - 
@11ודע דאיתא בספרי פ' שופטים (י"ט ב') שלש ערים תבדיל לך, לך ולא לאחרים, כלומר שעובד כוכבים שהרג את ישראל בשוגג אינו גולה אלא נהרג עליו [בעובדי אלילים בימים הקדמונים]. ותמיהני שדרשו זה מדיוק קל מלשון תבדיל לך שיש לפרשו ע"ד הפשט כמו קח לך סמים, עשה לך חצוצרות, ועשית לך ארון, וכדומה, בעוד שכאן בפסוק שלפנינו מפורש כתיב בענין זה תהיינה לבני ישראל, וצ"ע. 
@22כב) 
@11פירש"י ברזל ממית בכל שהוא כגון מחט הנוקב שתחב לו בוושט או בלבו, והקשו התוס' א"כ אפילו קוץ נמי ולמה אמר החידוש והרבותא בברזל, ולכן כתבו דהכונה שאמר ברזל ממית בכל שהוא משום דאמרינן בעלמא ברזל מיזרף זריף, עכ"ל, ור"ל שהברזל עושה חריצים בבשר ומכאיב המכה. 
@11אבל בירושלמי כאן (פ"ט ה"ב) מפורש כרש"י, דז"ל שם, אלא אפילו צינורת קטנה דהיא יכלה מקים גו וושטא ומקטלינא, ע"כ. ומפרש שלא נתנה בו תורה שיעור, ר"ל שלא נתנה שיעור כמו שנתנה באבן יד (פ' י"ח) דכתיב באבן יד אשר ימות בה, ובכלי עץ יד כתיב אשר ימות בו הכהו, דמשמע שיש בה מלא אחיזה דבעינן שיעורא, וע"ע בסוגיא. 
@22כג) 
@11הנהרג, וא"כ גברא קטילא קטיל. 
@22כד) 
@11ושקיל וטרי עוד בגמרא וכי תימא דבדקינן ליה הא קא מינוול, וכי תימא משום אבוד נשמה דהאי ננווליה וניחוש שמא במקום סייף נקב הוי, ולפי מסקנת סברא זו ניחא למה באמת לא נבדקיה משום המצוה ושפטו העדה והצילו דמצוה למצוא זכות להנדון, אך משום דגם אחר הבדיקה אפשר עדיין לחוש שמא במקום סייף נקב הוי שוב א"א לתקן הדבר ולכן לא בדקינן כלל. 
@22כה) 
@11שהרי עכ"פ רוצח הוא, ועיין באות הסמוך. 
@22כו) 
@11עיין ברמב"ם בפ"ג ה"ב מרוצח ביאר פרט זה וז"ל, הואיל ונאמר אשר ימות בה מכאן שאומדים מקום המכה, וכשם שאומדים החפץ שהכה בו ומקום המכה כך אומדים כח ההכאה שנאמר באבן יד מכאן שמשערין את היד, אינו דומה זורק אבן בחבירו ברחוק ב' אמות לזורק בו ברחוק י' אמות, שברחוק י' יהיה כחה יותר וכן להלאה, וכן משערין המכה עצמה, ומשערין כח ההורג וכח הנהרג אם הוא גדול או קטן, חזק או חלש, בריא או חולה, וכן כל כיוצא בזה, שנאמר אשר ימות בה, מיתתו של זה משערין כל סבותיה, עכ"ל. וכל דברים אלו בנויים על יסוד הדרשה שלפנינו בהרחב ביאור והסבר. 
@22כז) 
@11כמש"כ בפסוק הקודם שהרי עכ"פ רוצח הוא. 
@22כח) 
@11וע"פ יסוד דרשה זו קיי"ל הרבה פרטי דינים, כמו הדוחף את חבירו לתוך המים או לתוך האש אומדין אותו אם יכול לעלות משם פטור, וכן אם כבש עליו בתוך המים או בתוך האש עד שלא נשאר בו כח לעלות משם ומת חייב אע"פ שאינו הוא הדוחף בתחלה, והוא הדין למניח ידו על פי חבירו ועל חוטמו עד שהניחו מפרפר ואינו יכול לחיות או שכפתו והניחו בצינה או בחמה עד שמת או שבנה עליו מקום עד שמנע ממנו הרוח או שהכניסו למערה או לבית ועשן עליו עד שמת או שהכניסו לבית של שיש והדליק עליו נר עד שהמיתו ההבל, בכל אלו נהרג עליו, דהוי כמו שחנקו בידו, אבל הכופת את חבירו והניחו ברעב עד שמת או שהניחו וכפתו במקום שסוף החמה או הצינה לבא לשם ובא והמיתו או שכפה עליו גיגית או שפרע עליו את המעזיבה או שהשיך עליו את הנחש ואין צ"ל אם שיסה בו את הכלב או את הנחש, בכל אלה אין ממיתין אותו, ודורש דמים ידרוש דמו, וכן הדוחף את חבירו בבור והיה שם סולם שיכול לעלות עליו ובא אחר וסילק את הסולם שניהם אין נהרגין בב"ד, ואפילו היה הדוחף עצמו הוא שחזר וסילק את הסולם פטור ממיתת ב"ד ורק דמו נדרש. 
@22כט) 
@11כמש"כ לעיל אות כ"ז. 
@22ל) 
@11מדסתים ותנא סתם משמע אפי' אם הרוצח הוא אחיו הגדול ג"כ נעשה לו גואל הדם, וקצת צ"ע בזה, דהא הטעם שאין הבן נעשה גואל הדם לאביו הוא משום מצות כבוד, וכמש"כ רש"י במכות י"ב א', וא"כ הלא גם באחיו הגדול חייב בכבוד מדאורייתא כמו דדרשינן בפ' יתרו ואת אביך ו' יתירה לרבות אחיו הגדול, יעו"ש. והנה ברמב"ם לא מצאתי דין גואל הדם באחיו, ועיין עוד בירושלמי שם, וצ"ע. 
@22לא) 
@11הנה לפי פשטות הענין איירי ברוצח במזיד, דבזה איירי פסוק זה, כמש"כ רש"י בפסוק ט"ז, וכ"פ הרמב"ן בסה"מ מ"ע י"ג, וכ"מ מרמב"ם ריש הלכות רוצח, אבל רש"י בסוגיא כאן פירש דאיירי ברוצח בשוגג, והוא פלא, שסותר עצמו מפירושו לגמרא לפירושו בפרשה זו, ולבד זה ג"כ קשה שפי' שלא אליבא דהלכתא, דז"ל הגמרא במכות י"ב א', ת"ר, ורצח גואל הדם את הרוצח [בשוגג], מצוה ביד גואל הדם, אין גואל הדם, רשות ביד כל אדם, דברי ר' יוסי, ר"ע אומר רשות ביד גואל הדם וכל אדם אין חייבין עליו, והנה לפי פירש"י בסוגיא זו דכאן איירי ברוצח בשוגג הלא אתיא אליבא דר' יוסי אשר באמת לא קיי"ל כותיה אלא כר"ע דרשות הוא ואין בו מצוה כלל וכפי שיתבאר לקמן פ' כ"ז, וא"כ איך מפרש סתמא דברייתא שלא אליבא דהלכתא, וצע"ג. - 
@11ומה שכתב רש"י בפסוק זה בפגעו בו אפילו בתוך ערי מקלט, אין הכונה דאיירי כאן ברוצח בשוגג אלא ר"ל אם זה הרוצח המזיד נס לערי מקלט מצוה בגואל הדם להמיתו אפילו פגע בו בתוך ערי מקלט. ואמנם צ"ע למה הוכרח רש"י לפרש דרש זה הלא לפנינו בגמרא כאן מבואר דרשה על בפגעו בו מניין שאם אין לו גואל שב"ד מעמידין לו גואל ת"ל בפגעו בו מ"מ, כמו שמועתק לפנינו. 
@11ואולי י"ל כי דרשת רש"י לא קאי על בפגעו בו שבפסוק זה אלא על זה שבסמוך פ' כ"א ששם מיותר הוא אחרי דכבר כתיב זה כאן, וגם לא באה שם דרשה על לשון זה לא בגמרא ולא בספרי, ולכן פירש"י ומרמז בו חידוש דין אפילו בתוך ערי מקלט. ומה שמצויין זה ברש"י פ' י"ט אולי ט"ס הוא, וצריך להצטיין על פ' כ"א. 
@22לב) 
@11פירשו המפרשים מניין שאפילו אינו יכול לפגוע בו מיד שמצוה על גואל הדם לחזור עליו ת"ל בפגעו בו הוא ימיתנו דמשמע ימיתנו מ"מ, עכ"ל. ולדעתי אין מבואר הלשון אפילו אמר, וגם הלשון אינו יכול להקבילו אינו מכוון לכאן. ולכן נ"ל דהפירוש הוא שאם לא רצה גואל הדם להמיתו הוא מתנצל ואומר שאינו יכול להמיתו, בכ"ז מצוה לפגוע בו ולהמיתו כמבואר בדרשה דלעיל שב"ד מעמידין לו גואל ת"ל בפגעו בו מ"מ, וכמו שדריש לעיל רבויים שונים מלשון בפגעו בו, ודו"ק. 
@22לג) 
@11כמש"כ לעיל בפ' ט"ז וי"ח, ועיין מש"כ בפ' י"ז אות כ"ו דבעינן אומד המכה והמוכה והמקום יעו"ש, צ"ל דגם כאן צריך לשער גובה המקום שהפילו מעליו וכח הנדחף. ועיין לפנינו בפ' משפטים בפסוק ונפל שמה שור או חמור ומש"כ שם. 
@22לד) 
@11מפרש דלא די שכיון להשליך וממילא נפל עליו אלא דבעינן שצדה לו ומתכוין לו, והוא לשון מארב. 
@22לה) 
@11היינו כובש, שצמצמו שם שלא יקום, ויליף זה מלשון או באיבה, יען שגם פעולה כזו עושין רק משנאה, ועיין מש"כ לעיל בפ' י"ח. 
@22לו) 
@11ועיין לעיל בפ' י"ח מש"כ שם. 
@22לז) 
@11כמו במכה אביו ואמו דחייב מיתה אע"פ שלא מתו מחמת הכאתו, ועיין מש"כ בפ' משפטים בפסוק הנזכר. 
@22לח) 
@11מיתה הכתובה בו היא סייף כפי שיתבאר בפסוק ל', ולפעמים א"א לקיים בו מיתה זו כגון שעמד על נפשו וכדומה. 
@22לט) 
@11בא לפרש בזה דלא נפרש הפסוק דפ' משפטים וכי יגח שור וגו' וגם בעליו יומת דהכונה יומת ממש אלא יענש בעונש ממון וכפי שנתבאר במקומו שם. 
@22מ) 
@11הכונה שב"ד מעמידין גואל לנקום נקמת דם הנרצח וכמ"ש בסנהדרין מ"ה ב', רק שם יליף מדרשה אחרת כמובא לפנינו לעיל בפ' י"ט. ולכאורה לפי אותה דרשה שבסנהדרין נשאר קושית הספרי מה ת"ל והלא כבר נאמר וכו'. ולכן נראה דכאן לא איירי בהעמדת ב"ד גואל, אלא מי שירצה לנקום נקמת דם ההרוג מותר לו להיות במקום הגואל הקרוב, ומה דכתיב כאן עוד הפעם בפגעו בו כפול מפסוק י"ח עיין משכ"ל בפ' י"ט אות ל"א. 
@22מא) 
@11ר"ל אם נכנס לקרן זוית והמיתו שם בשגגה אינו גולה, ואם נס לשם אינו נקלט משום דזה קרוב למזיד הוא, וזה הטעם הוא בכל הפרטים שנחשבו בדרשות פסוק זה, כפי שיבא עוד. 
@22מב) 
@11שהרגו בשוגג. 
@22מג) 
@11עיין מש"כ בזה בפ' נשא (ו' ט') בפסוק בפתע פתאום ובפ' בהעלותך (י"ב ד') בפ' ויאמר ה' פתאום. 
@22מד) 
@11כגון הרוצה להרים ידו בכח וגרזן בידו ומשפיל תחלה את גופו ושוחה לפניו כדי להרים בכח ובהשפלתו הרג, חייב גלות, דלא תימא הואיל וצורך עליה פטור מגלות, דהא כתיב ויפל. 
@22מה) 
@11כמש"כ לעיל אות מ"א שזה הוי קרוב למזיד. 
@22מו) 
@11טעם הדבר מפני שהוא קרוב לאונס, ומסמיך זה על הלשון בלא ראות דמשמע דזה שהרגו לא ראהו, דאלו ראהו לא היה הורגו, מכלל דיש יכולת בידו לראות ואינו רואה, וממילא נתמעט סימא שאינו יכול לראות, וע"ע מש"כ בפסוק הסמוך. 
@22מז) 
@11שגולה, ואינו כמו סומא, יען דבלא ראות משמע שבזמן אחר הוא רואה ורק באותה שעה אינו יכול לראות דהיינו בלילה ואז הוא גולה, אבל סומא אינו רואה לעולם ולא יונח עליו הלשון בלא ראות ע"פ הבאור המבואר ולכן אינו גולה כמבואר. 
@22מח) 
@11כגון אם היה דולה את החבית להעלותה לגג ונפסק החבל ונפלה על חבירו והרגתו, או שהיה עולה בסולם ונפל על חבירו והרגו פטור מן הגלות שזה כמו אונס הוא, שאין זה דבר הקרוב להיות ברוב העתים אלא כמו מקרה מצויין, אבל אם היה משלשל את החבית ונפלה על חבירו והרגתהו, גולה, מפני שדרך נפילה היא ומצוי להיות כן, שטבע הדבר הכבד לירד למטה במהירות, והיה ליה לזרז עצמו ולתקן מעשיו יפה, וכיון שלא עשה כן יגלה, וזה הוא הענין מה דבעינן שיפול דרך נפילה משום דבאופן כזה הו"ל להעלות על הדעת כמש"כ. 
@22מט) 
@11הנה זה פשוט דפשטות כונת הכתוב שההורג לא היה אויב להנהרג ולא ביקש רעתו, כלומר שאין לחשדו שבמזיד הרגו, ורק משום דלשון זה בכלל מיותר הוא, דהא כבר כתיב בפסוק הקודם ואם בפתע בלא איבה הדפו וגם מדסמיך לשון זה להפסוק ושפטו העדה שהם הדיינים, לכן דריש ע"ד אסמכתא דכמו דחזינן דאויב חשוד להרוג במזיד כך חשוד דיין אוהב להטות דין, ולכן אסור לדיין לדון את אויבו דהוי כבעל דין שלו, וכן אם הדיינים שונאים זל"ז, כל אחד משתדל לסתור דעת חבירו ומזה אפשר לבא להטיית דין ולחובת אחד מבע"ד שלא כדין. 
@22נ) 
@11המפרשים טרחו בבאור הדרשה. ולי נראה דסמך על המבואר בפסוק הקודם דכאן רמזה התורה שלא יהיו הדיינים שונאים להנדון, יעו"ש. ור' ישמעאל מוסיף להסביר ולרמז ענין זה דאסור לדיינים שיהיו קרובים להנדונים או אויבים או אוהבים, משום דכתיב ושפטו והצילו, ואם הם קרובים ואוהבים הלא לעולם יהפכו בזכותו ולא משכחת לה ושפטו, וכן אם הם שונאים ינטו רק לחובתו ולא משכחת לה והצילו, ואנן בעינן שבכל דין יהיה אפשר לדיינים להפך זכות וחובה, וזה משכחת רק באופן שהדיינים לא אוהבים ולא שונאים ולא קרובים להנדון. - 
@11ומה שמכונים כאן הסנהדרין בשם עדה הוא ע"ש הכתוב ועדותי זו אלמדם (תהלים קל"ב) ויקם עדות ביעקב ותורה שם בישראל, וכן (ישעיה ח') צור תעודה חתום תורה, ויען כי הסנהדרין הם מקור מעין התורה לכל ישראל לכן מכונים בשם הקרוב להוראה זו. 
@22נא) 
@11וסומא אפיקתיה לעיל בפסוק הקודם מדין גלות מלשון בלא ראות. ובעיקר דינו דר' יהודה נבאר אי"ה בפ' ואתחנן בפסוק ואלה המצות החקים והמשפטים. 
@22נב) 
@11עיין מש"כ השייך לענין זה לעיל בפ' י"ב אות ט"ז. ודע דלכאורה צ"ע מה איכפת לן אם לא חזו ליה זכותא, שהרי גם בכהאי גונא יתקיים והצילו העדה בזה גופא שאם יראו כולם לחובה יפטרו אותו כלל, כמו דקיי"ל בסנהדרין י"ז א' סנהדרין שראו כולם לחובה פוטרין אותו. ואמנם לפי דעת הרמ"ה דהפי' פוטרין אותו הורגין אותו מיד, ניחא שאם יראו כולם לחובה יהרגו אותו מיד, וגם י"ל דבעינן שתתקיים והצילו העדה בהמשך מו"מ הדין, ודעת הרמ"ה המחודשה מאוד בארנו בארוכה בפ' משפטים בפסוק אחרי רבים להטות. 
@22נג) 
@11ר"ל תחלת משפטן של רוצחים היה שכולם נסים אל ערי מקלט, וכדמפרש. ורש"י בפ' זה מביא לענין זה דרשה מספרי פ' שופטים ולא ידעתי למה הביא ממרחק בעוד שבספרי כאן במקומו מבואר דרשה ומקור לזה, וכן בסוגיא דגמרא כאן במקומו, והשיבו אותו העדה, מכאן אתה דן להורג נפש בין בשוגג בין במזיד הכל מקדימין לערי מקלט, והיינו הדרשה שלפנינו, וי"ל. 
@22נד) 
@11ונמצא שלש חלוקות בדבר, מי שנתחייב מיתה הרגוהו, ומי שנפטר בדין פטרוהו, ומי שנתחייב גלות השיבוהו לערי מקלט. ולפי"ז יש לפרש כונת הלשונות ושפטו העדה כלומר למי שנתחייב מיתה, דהיינו מי שהוא נשפט, והצילו העדה - למי שזכה בדין ונפטר דהיינו שניצל מחומר הדין, והשיבו אותו העדה אל עיר מקלטו - למי שנתחייב גלות, ולכן כתיב שלש פעמים העדה מפני ענינים שונים שבכל אחד מהלשונות, ודו"ק. 
@22נה) 
@11דבמת כשכבר נגמר דינו מוליכין עצמותיו לשם לקוברן עד אחר שימות כהן גדול, וקצת צ"ע איפה מרומז בדרשה זו שאינו יוצא גם לשעה כגון להעיד עדות ולשוב, דאימא הכונה שם תהא דירתו, העיקרית והקבועית שאסור לו לעקור דירתו לחלוטין אבל לא לשעה ולצורך. 
@11ונראה דכיון דעיקר הטעם דאינו יוצא הוא כדי שלא יביא עצמו לידי סכנה ע"י גואל הדם שלא יהרגנו לכשימצאנו חוץ לערי מקלט, כפי שיתבאר בסמוך דכשיצא במזיד מותר לגואל הדם להרגו, לכן אין נ"מ אם יצא יציאת קבע או ארעית, כיון דאפשר לו לבא ע"י זה לסכנה, ואע"פ שיציאה כזו היא ברשות, ואין בזה היתר לגואל הדם להרגו, אע"פ כן אפשר שלא ידע גואל הדם תכלית יציאתו או מחומו וכעסו לא יעצור כח מלפגוע בו, ואיך שהוא כיון דאפשר לו לבא עי"ז לסכנה, לכן אסור לצאת בכל אופן שהוא. 
@11וע"פ זה יתיישב מה שהקשו איזו אחרונים למה באמת אינו יוצא לקיום מ"ע חמורה, ולמה לא תדחה מ"ע חמורה כעשיית פסח ומילה את העשה דוישב בה עד מות הכהן הגדול [ועיין בס' תפ"י], ולפי מש"כ פשוט הדבר דכיון דאיסור היציאה הוא שלא יביא עצמו לידי סכנה, לכן אינו מחויב להביא עצמו לידי סכנה כדי לקיים מ"ע, ודו"ק. 
@11וטעם הדרשה שם תהא דירתו שם תהא מיתתו, ר"ל שחייו ומיתתו יהיו תכופים זל"ז שם, והיינו שבכל זמן חייו עד שעת מיתתו יהיה שם בלי הפסק יציאה. 
@22נו) 
@11ועיין באור לזה בפירש"י בפ' זה. 
@22נז) 
@11מדייק יתור לשון הגדול בשתי פעמים האחרונות, דדי היה לכתוב הכהן הכהן, והיינו יודעים דמוסב על הכה"ג שזכר מקודם, אלא בא לרמז עוד שני מיני כהנים גדולים, כדמפרש, וענין כהן מרובה בגדים הוא דלאחר שנגנז שמן המשחה [עיין סוטה ט' א'] התחנך הכה"ג בלבישת שמונה בגדים, ונקרא מרובה בגדים על שם שהוא מרובה בארבעה בגדים על בגדי כהן הדיוט, וע"ל בפ' תצוה ובפ' צו. 
@11ודעת ר' יהודה בסוגיא דגם כהן משוח מלחמה מחזיר, ויליף כן מדכתיב בפ' ל"ב לשבת בארץ עד מות הכהן ורבנן לא ס"ל כן, דמדלא כתיב שם הכהן הגדול חד מהקודמים הוא, וקיי"ל כרבנן. ונראה דמה שראו רבנן לרבות מרובה בגדים ומשוח שעבר ולמעט משוח מלחמה ולא להיפך הוא ע"פ מ"ש ביומא ע"ג א' דקדושת משוח מלחמה בכלל פחותה מקדושת כהנים גדולים, יעו"ש. 
@22נח) 
@11אבל אם משנגמר דינו מת שוב אינו גולה כלל, ומפרש בגמרא ק"ו, ומה מי שגלה כבר יצא עכשיו, מי שלא גלה אינו דין שלא יגלה, ופריך ודילמא האי דגלה איכפר ליה האי דלא גלה לא, ומשני מידי גלות מכפרת מיתת כהן מכפרת, ולכאורה עדיין קשה אימא מיתת כהן מכפרת רק על זה שגלה. וי"ל משום דכיון שנגמר דינו הרי זה עומד לגלות וכל העומד לגלות כגולה דמי כדאמרינן סברא כיוצא בזו בכ"מ בש"ס. 
@22נט) 
@11ר"ל אם יצא במזיד מותר לכתחילה לגואל הדם להרגו, ואם הרגו כל אדם אין חייבין עליו, ואם יצא בשוגג יגלה שנית. 
@22ס) 
@11היינו אם יצא במזיד כמש"כ בדרשה הקודמת, ולפנינו בגמרא הגירסא וכל אדם חייבין עליו, והגירסא הנכונה אין חייבין, וכ"ה במשנה וברמב"ם. 
@22סא) 
@11ור"ל אינו גולה לעיר אחרת, יען שאסור לו לצאת מעיר מקלטו. וטעם הדיוק מהשנות הלשון כי בעיר מקלטו, דדי היה לכתוב כי שם ישב. 
@22סב) 
@11לכאורה אין טעם לדרשה זו לפי מה שמבואר בסמוך דגם לאחר מיתה צריך כפרה, וכבר נתבאר דמיתת כהן גדול מכפרת רק כשהוא בערי מקלט, וא"כ כשמוליכין עצמותיו משם מיד כשמת הוא וקודם שמת כה"ג א"כ הלא אין לו עוד כפרה, ולכן נראה דהכונה מוליכין עצמותיו היינו לאחר מיתת הכה"ג, ובאמת כן כתב מפורש הרמב"ם בפ"ז ה"ג מרוצח וז"ל, רוצח שמת בעיר מקלטו קוברין אותו שם ובעת שימות הכה"ג מוליכין עצמות הרוצח משם לקברי אבותיו, עכ"ל. והכ"מ לא ביאר מאומה מזה, ובכלל אין דבריו שם מבוארין לי, וכפי הנראה היה לפניו גירסא אחרת ברמב"ם מאשר לפנינו. 
@22סג) 
@11אם עמד מקודם על משרה כבודה כגון נשיא או ראש בית אב אינו חוזר אליה בשובו לאחר מיתת כה"ג מפני התקלה הבאה על ידו. ועיין מש"כ בפ' בהר (כ"ה מ"א) בענין דרשה כיוצא בזו. 
@22סד) 
@11נראה דאין הכונה שגם לדורות ישבו סנהדרין בלשכת הגזית ובמספר ע"א איש וידונו דיני נפשות כמו בזמן המקדש, שהרי מצינו כמה דרשות היפך זה, כמו בסנהדרין נ"ב ב' על הפ' דפ' שופטים ובאת אל הכהנים הלוים ואל השופט אשר יהיה בימים ההם, בזמן שיש כהן יש משפט ובזמן שאין כהן אין משפט, וכ"כ הראשונים בשם מכילתא פ' משפטים על הפ' מעם מזבחי תקחנו למות [ובמכילתא שלפנינו חסר] אם יש לך מזבח אתה ממית ואם לאו אי אתה ממית, ובברכות נ"ח א' אמרו אנן מיומא דגלינן מארעין לית לן רשות למקטל, ובסנהדרין מ"א א' מבואר שעוד ארבעים שנה קודם חורבן הבית לא דנו דיני נפשות, וכ"כ הרמב"ם בפ"ד הי"א מסנהדרין שאין דנין דיני נפשות אלא בפני הבית, אלא ר"ל שעכ"פ יהיו שופטים בישראל לדורות לדון החייב והפטור וכל דיני ממונות וקנסות ומלקות וכדומה. 
@22סה) 
@11ר"ל סנהדרין הסמוכים בארץ יש להם רשות לדון דיני קנסות ודיני נפשות בין בארץ בין בחו"ל, כל זמן שיש ב"ד הגדול בלשכת הגזית שנאמר (פ' שופטים) לבלתי שמוע אל הכהן או אל השופט, בזמן שיש כהן מקריב על גבי מזבח יש שופט שדן דיני נפשות ובזמן שאין כהן אין שופט. ומפרש בגמרא א"כ למה נאמר שופטים ושוטרים תתן לך בכל שעריך דמשמע רק בארץ ישראל, אלא בשעריך אתה מושיב בתי דינים בכל פלך ופלך ובכל עיר ועיר, ובחו"ל אתה מושיב בכל פלך ופלך ולא בכל עיר ועיר, ר"ל אין אתה מחויב להושיב בכל עיר, אבל אם רוצים מותר להושיב, וע"ע לפנינו ריש פ' שופטים ובפירש"י בפסוק זה. - 
@11ועיין בסה"מ להרמב"ם עשין קע"ו הביא ברייתא על פסוק זה בזה"ל, בכל מושבתיכם בחו"ל, יכול אף ערי מקלט יהיו נוהגות בחו"ל, ת"ל אלה, הדיינים נוהגים בין בארץ בין בחו"ל וערי מקלט אין נוהגות אלא בארץ, ולפנינו בספרי ליתא דרשה זו, ועיין בילקוט, ובארנו דרשה זו לעיל בפ' י"ד בדרשה ערי מקלט תהיינה, יעו"ש. 
@22סו) 
@11ושם איש יונח רק על בן קיימא שראוי לחיות ולהיות איש. 
@22סז) 
@11בפ' משפטים נקם ינקם, וקרי לזה,,כאן" על דכתיב בענין מיתה. 
@22סח) 
@11עיין מש"כ בפ' משפטים בפסוק הנזכר ובפ' אחרי בפסוק ובחקתיהם לא תלכו. 
@22סט) 
@11ר"ל כל עד שהעיד בדיני נפשות אינו מורה בדין זה, כלומר שאינו מלמד עליו לא זכות ולא חובה, ואע"פ דהפ' מסיים לא יענה בנפש למות דמשמע רק לחובה לא יענה עד אחד אבל לזכות יענה, אך הנה הרמב"ם בפ"ה ה"ח מעדות פירש זה בזה"ל, ומהו זה שנא' למות כלומר עד שהעיד בנפש למות לא יענה דבר, עכ"ל. וצריך לפרש כונתו מדלא כתיב בנפש להמית וכתיב למות משמע דהפי' הוא כל עד לא יענה בנפש ההולכת למות, כלומר שיש בדינה מיתה. וצ"ל דאע"פ דבסמוך דרשינן דרשה מן למות, בכ"ז ראה הרמב"ם לפרש ע"ד הפשט, יען כי הדרשה הבאה היא ע"ד הדרש ואסמכתא ואין מקרא יוצא מידי פשוטו. 
@11וטעם הדבר שאין עד אחד מלמד אפי' זכות הוא משום דמחזי כנוגע בעדותו, משום די"ל דמתחרט הוא שדואג שמא יגמר הדין לחובה ויביא זה עדים להזימן, ופשוט הדבר דבדיני ממונות יש לעד אחד ללמד זכות או חובה ורק לא ימנה עם הדיינים מפני שאין עד נעשה דיין אפי' בדיני ממונות בדבר שצריך עדים מן התורה, אבל בשל דבריהם עד נעשה דיין, כגון המביא גט ואמר בפני נכתב ובפני נחתם, הוא נותן לה בפני שנים והוא העד מצטרף עמהם להיות בית דין של שלשה, והטעם הוא משום דקיום שטרות מדרבנן וכל כל כיוצא בזה, ועיין בכתובות כ"א ב' ובגיטין ה' ב'. 
@22ע) 
@11ר"ל אפי' לזכות וכמש"כ בדרשה הקודמת. 
@22עא) 
@11נראה דדייק ודריש מלת אחד, דדי היה לכתוב ועד לא יענה בנפש, דלשון עד מורה אחד, וכ"מ בתוס' סוטה ב' ב', ועיין מש"כ בפ' שופטים בפסוק לא יקום עד אחד באיש. 
@22עב) 
@11בא לאפוקי שלא נפרש שלא ניסרנו גם בממון זולת עונש מיתה, והיינו שישלם להיורשים ערך שויו של הנהרג ובזה תהיה כפרה להנפש, אלא ר"ל שלא נקח ממון תמורת מיתתו. 
@22עג) 
@11כונת הדרשה ליליף דמה דכתיב בפ' משפטים ובפ' אמור עין תחת עין פירושו ממון, כלומר שישלם שווי עין, ולא עין תחת עין ממש, וכמה דרשות באו להורות פירוש זה כמבואר בארוכה לפנינו בפ' משפטים, וזו אחת מהן, משא"כ ונתת נפש תחת נפש הוי פירושו נפש ממש [כדעת רבנן במכילתא פ' משפטים ולא כרבי בכ"מ בגמרא דגם נפש תחת נפש פירושו ממון]. וטעם הדבר משום דבהורג הנפש כולו אין לוקחין כופר לפטרו כמו בחבלת ראשי אברים. 
@22עד) 
@11ר"ל משום דכיון דהוא יוצא ליהרג הוי כמו גברא קטילא, אבל הוא שחבל באחרים חייב. ועיין סנהדרין פ"ה א' שקלו וטרו בדין זה ע"פ סברא בעלמא, ותימא רבה שלא הביאו כלל דרשה זו, יעו"ש וצ"ע. 
@22עה) 
@11כמש"כ בריש פסוק הקודם, יעו"ש. ואצטריכו שני פסוקים שלא נקח כופר לפטרו, חד לפטרו ממיתה וחד לפטרו מגלות, יען דאי הוי כתוב במזיד הו"א מזיד דחמיר איסוריה הוא דלא סגי לפדות עונשו בממון משא"כ שוגג ואי הוי כתוב בשוגג הו"א דכיון דליכא איבוד נשמה יגלה ולא יפדה בממון, משא"כ בעונש מיתה הו"א דיפדה בממון כדי שלא יאבד נפש, קמ"ל. 
@22עו) 
@11איירי שהגיע יובל כדכתיב ריש פ' משפטים ואם אמור יאמר העבד וגו' ורצע אדוניו את אזנו ועבדו לעולם ודרשינן לעולמו של יובל ואח"כ יצא לחפשי, ודריש הלשון לשוב - לשב, למי שרוצה לשוב לקלקולו ולהיות עבד, או הפירוש לשב למי שדינו להיות שב אל משפחתו ואינו רוצה, לא תקחו כופר לצרכו שום ממון מהבעלים. ובגמרא מפרש [אליבא מ"ד לא עביד אינש דינא לנפשיה אלא במקום פסידא] דאיירי בעבד שמסר לו רבו שפחה כנענית דעד האידנא היתה לו בהיתר ועכשיו שצריך לצאת לחפשי אסורה היא לו, ודרשה זו אסמכתא היא, ועיקר הטעם משום דרשאי להלקותו להפרישו מאיסורא, ומהאי טעמא מבואר בחו"מ סי' תכ"א סי"ג דכל מי שאדם תחת רשותו ורואה בו שהוא עושה דבר עבירה רשאי להכותו ולייסרו כדי להפרישו מאיסור וא"צ להביאו לב"ד, ועיי"ש עוד מזה. 
@22עז) 
@11גם בזה צ"ל הטעם משום דגם לאחר מיתה צריך כפרה וכמש"כ לעיל בפ' כ"ח וכפי שנבאר אי"ה ס"פ שופטים בפסוק כפר לעמך ישראל. 
@22עח) 
@11דריש ע"ד אסמכתא ששורש חנף - חנה אף או חן אף, ומצינו דרשות כאלה הרבה בגמרא, כמו אלגביש - על גב איש [ברכות נ"ד ב'] דמשק - דולה ומשקה [יומא כ"ח ב'] מחספס - נמוח על פס יד [שם ע"ה א'] וכדומה הרבה. ומדה כנגד מדה היא, דכמו שהאדם החונף אין תוכו כברו כך תענה לו הארץ שלא יהיה תוכה כברה, שתראה ארץ טובה ופירותיה צנומים ושדופים מחוסר גשמים. 
@22עט) 
@11ועיין ברמב"ם פ"י ה"ח מרוצח וברע"ב פ"ט מ"ז דסוטה שכתבו הטעם בזה מדכתיב שם בענין ואתה תבער הדם הנקי מקרבך, וכ"פ רש"י בס"פ שופטים, ובאור אותה דרשה דאחרי דכתיב שם ונכפר להם הדם א"כ למה נאמר שוב ובערת הרע מקרבך, אלא הכונה להורות שאע"פ שכבר נתכפר בכ"ז אם נמצא הרע תבערהו. 
@11וכבר העירו התוס' בכתובות ל"ז ב' ובהגהמי"י ברמב"ם שם מניין להם אותה דרשה אחרי דבגמרא בכתובות שם למדו זה מדרשה שלפנינו, יעו"ש. והנה האמת הוא שדרשה זו שהביאו מפורשת היא בירושלמי סוטה פ"ט ה"ו, ומה שבחרו בה ולא בזו שבבבלי צ"ל דכיון דאין נ"מ לדינא נקטו הדרשה היותר פשוטה ומענינא של אותה הפרשה, כאשר בארנו כ"פ בחבורנו שכן שיטת הרמב"ם ודרכו להסמיך דין ידוע על לשון פשוט וברור שבאותו ענין אע"פ שבגמרא באה דרשה אחרת [ע"ל פ' שמיני י' ו']. 
@22פ) 
@11כגון אם אכל חתיכה אחת משתי חתיכות אחת של חלב ואחת של שומן ואינו יודע איזו אכל והאחרת נאבדה, שאין ידוע אם חטא כי אם לה' לבדו וחייב על זה אשם תלוי, ועבר יוהכ"פ ולא הביא פטור עוד מלהביא קרבנו, משום דעל חטא כזה שאין ידוע כי אם למקום לבדו מכפר יוהכ"פ לבד. 
@22פא) 
@11נראה הכונה, דשני מיני כפרה יש על עון רציחה, על רציחה ידועה מתכפר החטא בהריגת הרוצח, ועל רציחת ספק שאין ידוע מכפרת הבאת עגלה ערופה, וכמו ברציחה ידועה אומר הכתוב מפורש ולארץ לא יכופר לדם כי אם בדם שופכו כך ברציחה שאינה ידועה שמביאין עגלה ערופה ג"כ אין כפרה אחרת רק זו ולא דיה בכפרה כללית מיוהכ"פ. ואביי מתרץ הטעם משום דהרוצח עצמו יודע מזה, וע"ע ס"פ שופטים יבא עוד דרשה לענין זה. 
@00פרק לו 
@22א) 
@11באור הענין, כי הלשון ואם יהיה היובל אינו מבואר כאן כלל, דהלא אדרבה, לכשיהיה היובל תחזור הנחלה, וזה הלא היפך כונתם של הטוענים שרצו לומר שנחלת בנות צלפחד תעבור לשבטים אחרים ולא תחזור לעולם לקדמותה, כמבואר בפרשה, ולכן בהכרח לפרש הלשון ואם כמו אפילו, ורצונם לומר דאפילו לכשיהיה היובל ושארי הנחלות יחזרו, אבל זו של בנות צלפחד שתעבור לבעליהן לעולם לא תחזור לשבט צלפחד, וזה הוא מפני כי ירושה דאורייתא אינה חוזרת ביובל וס"ל דירושת הבעל דאורייתא [ע"ל פ' ח' אות י"ג], ועיין בבבלי בכורות נ"ב ב', וצ"ע שלא הביאו שם דרשה זו, ועיין באות הבא. 
@22ב) 
@11עיין רש"י בפסוק זה הביא דרשה זו, ופירשו המפרשים דקשה ליה הלשון ואם שלכאורה הוא סותר כונת הטוענים שרצו לומר שנחלת בנות צלפחד תעבור לשבטים אחרים ולא תחזור לעולם לקדמותה וכמש"כ בדרשה הקודמת. ולדעתי אין פי' זה נכון, יען שבתו"כ כאן פירש ר' יהודה עצמו כונת דרשתו זאת, שכן דריש כאן, ואם תקריב מנחת בכורים, ר' יהודה אומר, עתידה מנחת בכורים לפסוק ולחזור, וכן הוא אומר ואם יהיה היובל עתיד היובל לפסוק ולחזור, עכ"ל. והכונה מבוארת דמדייק הלשון ואם דמשמע שמציאות היובל הוא ספק והלא באמת היא מצוה חיובית, וכן בקרבן מנחת בכורים לא שייך לשון ואם דמשמע שרשות הוא להקריב מנחת בכורים ובאמת הוא קרבן חובה, ולכן מסיב הלשון ואם לדרשה אחרת. - 
@11אך תימא שלא העיר לא רש"י ולא המפרשים מדרשת הירושלמי שהבאנו בדרשה הקודמת שכבר דרשו הלשון ואם כמו אפילו, יעו"ש, וי"ל דרוצה רש"י לפרש ע"פ האמת דקיי"ל ירושת הבעל דרבנן וא"כ תו לא מקיימא אותה דרשה כמש"כ שם, ולכן מביא דרשה אחרת, ודו"ק. 
@22ג) 
@11מבלי לחוש להסבת נחלה, כמבואר בפרשה. 
@22ד) 
@11נראה טעם דרשה זו, משום דעל הרוב מצינו לשון זה הדבר רק בענין הנוגע לשעתו לבד, כמו בפ' בשלח זה הדבר אשר צוה ה' לקטו ממנו ועוד שם זה הדבר אשר צוה ה' מלא העומר וגו', ובפ' תצוה ובפ' צו בענין מלואים שהיו רק לשעתם ועוד בכ"מ [וע"ל ר"פ מטות]. ואמנם עם כ"ז לא נתבאר מניין לקחו להם לעיקר ויסוד לבטל מצוה שבתורה, כי בודאי על דיוק לשון זה הדבר לבד קשה לבנות יסוד לבטל מצוה מפורשת בתורה. 
@11ויתכן לומר שהיה להם בקבלה דעיקר הצווי מהסבת נחלה היה רק בעת חלוקת הארץ, כדי שיתודע ויתברר חלק כל אחד ואחד, אבל אח"כ לדורות שכבר נתבררו והוגבלו החלקים ונקראו בשם, שוב אין לחוש למקרה הסבת נחלה, ובכ"ז לא בטלו המצוה עד זמן ידוע שראו שא"א להתקיים בלי נשואי תערובת השבטים זב"ז, ועמדו והתירו, ומצאו רמז לזה בתורה את הלשון זה הדבר כמבואר, כך נ"ל. ועיין בנמוקי רמב"ן. 
@22ה) 
@11ר"ל שאיסור הסבת נחלה משבט לשבט הוא רק לאותו הדור נאמר ואין זה מצוה לדורות, וכבדרשה דלעיל. 
@22ו) 
@11כבר נתבאר זה בדרשה הקודמת, יעו"ש. 
@22ז) 
@11לא נתבאר כלל מה הכריחו לשמואל להוציא כונת הכתובים מפשטן שאמנם צווי הוא זה שתנשאנה רק למשפחת מטה אביהן. ואולי משום דקשה לומר דצווי הוא זה, יען כי א"כ לא יתבאר הלשון לטוב בעיניהן תהיינה לנשים, דאולי ייטיב בעיניהן משבטים אחרים, ואם היה זה צווי לא הו"ל לומר לטוב בעיניהן וגו' אלא אך למשפחת מטה אביהן וגו' וממילא היה מובן שלטוב בעיניהן מאותו השבט, אחרי דבאותו השבט לא הוגבל להן מי ומי. - 
@11גם י"ל בטעם הכרח דרשה זו שהותרו להנשא לכל השבטים, דהוא ע"פ מ"ד בב"ב ק"ט ב', רבי אומר, בכולן [בכל פ' נחלות, בפ' פינחס] נאמר בהן נתינה, ונתתם וגו', ובבת הוא אומר [שם] והעברתם [את נחלתו לבתו], מפני שאין לך מעביר נחלה משבט לשבט אלא בת בלבד, הואיל ובנה ובעלה יורשין אותה, וכגון סרח בת אשר הנשואה לחנוך בן ראובן ומת אשר בלא בנים זכרים וירשתו סרח בתו ומתה סרח וירשה בנה או בעלה שהם משבט ראובן, נמצא שהוסבה נחלת שבט אשר לשבט ראובן, יעו"ש. והנה בבנות צלפחד כתיב ג"כ לשון העברה והעברת את נחלת אביהן להן [פ' פינחס], הרי מפורש שרשות שתסוב נחלתן משבט לשבט כהוראת המלה והעברת, כמבואר, ולכן בהכרח צ"ל דמ"ש כאן אך למשפחת מטה אביהן הוא רק עצה טובה, כמבואר, דאל"ה אי אפשר כלל שתוכל הנחלה לעבור משבט לשבט. ומה שסמך דרשה זו על הלשון לטוב בעיניהן תהיינה לנשים ולא על הלשון והעברת, הוא מפני שרצה לבאר הענין וסדר הכתובים במקומו וענינו בפרשה כאן, ודו"ק. 
@11ובגמרא מפרש דאע"פ דכתיב (פ' ח') וכל בת יורשת נחלה לאחד ממשפחת מטה אביה תהיה לאשה אך כל זה הוא בשאר נשים ולא בבנות צלפחד, ואולי הטעם מפני שחשובות היו כמבואר בפרשה פינחס, לכן כדאות היו שתחשבנה בזכות מיוחד. 
@22ח) 
@11באור הענין, כי הסבת נחלה משבט לשבט יצוייר בשני אופנים, הא' ע"י ירושת הבן את אמו, והב' ע"י ירושת הבעל את אשתו, והנה האופן הראשון הוא פשוט, כגון אם ירשה אשה את אביה שהוא משבט ראובן והלכה ונשאת לאחד משבט שמעון ומתו היא ובעלה והניחו בן שירשתם, וידוע דהבן מתייחס אחר אביו, הרי שהוסבה נחלת שבט ראובן לשבט שמעון ע"י ירושת הבן את אמו, ואופן השני, ע"י ירושת הבעל את אשתו, יצוייר, כגון אם ירשה אשה את אביה שהוא משבט ראובן ונשאת לאחד משבט שמעון ומתה וירשתה בעלה, ונמצאת נחלת שבט ראובן הוסבה לשבט שמעון ע"י ירושת הבעל את אשתו. והנה אזהרת הסבת נחלה כתיב בשני פסוקים, בפסוק שלפנינו ובסמוך פסוק ט', ותרי קראי למה לי, וע"כ צ"ל דמשום דאפשר להסבת נחלה בשני אופנים ע"י ירושת הבן את אמו וע"י ירושת הבעל את אשתו, לכן כתיב שתי אזהרות בשני פסוקים. 
@11ואמר על זה דהפסוק שלפנינו בהכרח מכוין להסבת נחלה ע"י ירושת הבן כמבואר, יען כי הפסוק הסמוך (ט') בהכרח איירי בהסבת נחלה ע"י ירושת הבעל כדמפרש התם משום דכתיב שם ולא תסוב נחלה ממטה למטה אחר, כלומר שירשנה בעלה אם תנשא לו, שהוא אחר לגבה, אבל אם הוסבה נחלה ע"י בנה שיורשה אינו אחר ממש לגבה, דיורש כרעא דאמיה הוא, וא"כ הפסוק שלפנינו בהכרח איירי בהסבת הבן, כמבואר, ודו"ק. 
@22ט) 
@11המפרשים טרחו בבאור דרשה זו, ולי נראה פשוט, שהרי כשאומר שהבת תירש הרי ודאי שתסוב נחלה משבט לשבט, שהרי זאת הבת שירשה למשל נחלת אביה משבט ראובן ונשאת לאחד משבט שמעון ומתה וירש אותה בעלה או בנה שמתיחס אחר האב ובזה הלא הוסבה נחלת שבט ראובן לשבט שמעון, וכמש"כ בדרשה הקודמת, וא"כ בשביל איסור זה דהסבת נחלה א"א כלל שהבת תירש, ולכן צ"ל דבשעה שנאמר וכל בת יורשת נחלה בה בשעה נאמר לאחד ממשפחת מטה אביה תהיה לאשה ולא תסוב נחלה ממטה למטה, ר"ל כדי שתוכל הבת לירש, ומטעם שלא יסובב נחלה משבט לשבט צוה שבת כזו תנשא רק לאחד משבט אביה, וזהו שאמר נאמרו בדבור אחד, והרבה ענינים כיוצא בזה הובאו בירושלמי [עיין לפנינו בפ' יתרו בפסוק זכור את יום השבת]. 
@22י) 
@11כגון שאביה משבט ראובן ואמה משבט שמעון ולא היה להם בנים כי אם בת זו וירשתן, נמצאת יורשת שני מטות. 
@22יא) 
@11ר"ל ק"ו לבן שיורש את אמו, ומה בת שהורע כחה בנכסי האב יפה כחה בנכסי האם, בן שיפה כחו בנכסי האב אינו דין שיפה כחו בנכסי האם, ולולא ק"ו זה הו"א דהירושה נמשכת כפי תולדת המין, הבן יורש את אביו והבת את אמה. 
@22יב) 
@11כלומר בשביל הסבת נחלה ממטה למטה על ידי הבעל היורש את אשתו שירשה נחלת אביה משבט ראובן ובעלה משבט שמעון ונמצא שהוסבה משבט לשבט, בכך דבר הכתוב, והקפיד שלא תנשא למטה אחר אלא לאחד ממשפחת מטה אביה וכמש"כ בפסוק הקודם, וא"כ ממילא מבואר שהבעל יורש את אשתו, ואצטריך לדרשה זו יען כי בפרשת נחלות בפ' פינחס אינו מפורש ממש שאחד מן היורשים הוא הבעל את אשתו, עיי"ש לפנינו. 
@22יג) 
@11מה שאמר ואומר ואומר לכאורה היה נראה פשוט דמפרש שלא נימא דהפסוק ולא תסוב נחלה איירי בהסבת נחלה ע"י הבן והיינו אשה שירשה את אביה משבט ראובן ונשאת לאחד משבט שמעון ומתה היא ובעלה והניחו בן וירשם, וידוע דהבן מתיחס אחר אביו, וא"כ אין ראיה שהבעל יורש את אשתו כיון דאפשר לצייר הסבת נחלה ע"י אופן אחר כמבואר, לכן מביא דכתיבי שתי אזהרות בשני פסוקים, ולא תסוב נחלה משבט לשבט, ומכוין להדרשה שהבאנו בפסוק הקודם שהאזהרה בפסוק ז' על כרחיך איירי בהסבת הבן, יען שזו שבפסוק ט' ע"כ איירי בהסבת הבעל, כך הי' נראה לכאורה לפרש בדרך פשוט, אבל בגמרא מצרכי הבאת שני פסוקים לענין אחר, ולא ידעתי למה לא מפרשי בגמרא כמש"כ, ועיין בזה. - 
@11והנה בדבר ירושת הבעל את אשתו בארנו, פ' נחלות (פ' פינחס) דעת רוב הפוסקים דהוי מדרבנן, והדרשות שבאו בענין זה הן אסמכתות, ואע"פ דכפי המתבאר כאן ובפסוק הקודם מבואר כמעט מפורש בתורה שהבעל יורש את אשתו, שהרי מוקי שיזהרו מהסבת נחלה משבט לשבט ע"י ירושת הבעל את אשתו, אך בגמרא פלפלו לאוקים שני הפסוקים בהסבת הבן, יעו"ש. וגם לבד זאת י"ל דאין הכרח כ"כ שהבעל הוא יורש ממש, דאפשר לומר שההסבה תהיה ע"י שהאשה תתן נחלתה במתנה לבעלה וכדומה באופנים שונים, וע"ע מש"כ בפ' פינחס שם. 
@22יד) 
@11הרבותא בזה אע"פ דכתיב וכל אשה יורשת נחלה ממטות ודרשינן לעיל שנוחלת משני מטות שאביה משבט אחד ואמה משבט אחר, ולפי"ז היה צריך להקיש מטה האם למטה האב, מה מטה האב אב יורש את בנו כך מטה האם אם יורשת את בנה, קמ"ל דהאם אינה נוחלת, ומסמיך זה על הלשון יורשת דמיותר הוא, דדי היה לכתוב וכל בת נחלה וגו', אלא רומז דרק יורשת שני מטות אבל אינה מורשת לב' מטות אם מתה היא אלא לאחד מהם דהיינו לאביה אבל לא לאמה דאין האם יורשת. 
@22טו) 
@11נסמך על הדרשה דלעיל דהא דבן יורש את אמו ילפינן בק"ו מבת דילפינן לה מלשון ממטות והוקשו המטות בתיבה אחת דלא כתיב שני מטות והלכך דרשינן היקש זה שלא די דיורש כבת אלא שגם קודם לה. 
@22טז) 
@11דרשה זו נתבארה לעיל בפסוק ז' אות ח', יעו"ש וצרף לכאן. 
@22יז) 
@11הנה בפ' פינחס כתיב סדר שמות בנות צלפחד מחלה נעה חגלה מלכה ותרצה, וכאן מנויין בסדר אחר, ודרשינן שם לחד מ"ד דשם מנאן הכתוב לפי חכמתן, לפי ששם הציעו לפני משה דברי דת ודין בדבר ירושתן, וכאן מנאן לפי סדר שנותיהן, יען כי בכאן איירי בענין נשואיהן ודרך העולם שתנשא הבכירה לפני הצעירה, ומבואר מזה שלא היו כולן שוות בחכמה, אבל תנא דבי ר' ישמעאל לא ניחא ליה בזה, אלא ס"ל דשקולות היו, כלומר שוות בערך חכמתן, ולהורות דבר זה הקדים הכתוב במכוון פעם זו לזו ופעם זו לזו, וכמו שיש הרבה ענינים כאלה בתורה כמבואר במשנה כריתות כ"ח א' ולפנינו בכ"מ, כמו בפ' וארא הוא משה ואהרן הוא אהרן ומשה ללמדך ששקולין היו, ובפ' קדושים פעם הקדים בכבוד אב לאם ופעם אם לאב ללמדך ששקולין הם, והרבה כהנה, יעו"ש, - 
@11ויש להביא ראיה לדעה זו דשקולות היו ממה שיש לדקדק בענין שמות בנות צלפחד שנזכרו בתורה שלש פעמים, ובכל מקום לבד הקדימה והאיחור שלא בסדר אחד כמבואר כאן, עוד זאת שינה הכתוב, כי פעם אחת עשה את האחת טפילה ותלויה בחבירתה ואת האחרת עיקר, ופעם להיפך, כי בפ' פינחס (כ"ו ל"ג) כתיב מחלה ונעה חגלה מלכה ותרצה, ושם (כ"ז א') כתיב מחלה נעה וחגלה ומלכה ותרצה וכאן כתיב מחלה תרצה וחגלה ומלכה ונעה, וידוע דו' הנוסף בשמות מורה על טפילת אותו השם להקודם, והיינו שהשם הקודם עיקר והשני הנזכר בו' הנוסף טפל לו, ולכי תידוק, הנה בכל השלש פעמים כתיב פעם שם האחת בלא ו' והשנית בו' ופעם אותה שהיתה כתובה בפעם הראשונה בלא ו' כתובה עתה בו' וזו שהיתה כתובה שם בו' כתובה עתה בלא ו' הנוסף, וכן בפעם השלישית החליף הסדר, עיין בזה, וכל אות שבתורה בא בדיוק נמרץ ובכונה מיוחדת, וי"ל שבא בזה להורות שכולן שקולות ושוות היו ולא היתה האחת טפלה לחבירתה וגם לא למחלה הבכירה מכולן שכתובה בכל פעם בראש, ודו"ק.
@22יח) 
@11הרבותא בזה אע"פ שנתבאר לעיל בפסוק ו' שהותרו להנשא לכל השבטים, וזה שאמר הקב"ה אך למשפחת מטה אביהן תהיינה לנשים היתה רק עצה טובה ולא צווי, בכ"ז נהגו כצדקניות מבלי לעבור על עצת ה' ותהיינה לנשים לבני דודיהן דהיינו למשפחת מטה אביהן. 


