
@00פרק א 
@22א) 
@11ודריש אז יקהל בכל פעם שהיה אומר ד"ת היה מקהיל קהלות, כי אז בזמן שנאמר אז יקהל היתה הקהלה בפעם הראשונה, כפי המתבאר מהמשך הכתובים שם, ומדייק מדלא נאמר אז הקהיל, אלא אז יקהל, משמע שמן אז והלאה היה נוהג לעולם כן וכעין מה שדרשו בסנהדרין צ"א א' הפסוק אז ישיר משה שר לא נאמר אלא ישיר וכו'. 
@22א*) 
@11ר"ל לא כמו שאר הנביאים שהתחלת דבריהם בשם ה', כה אמר ה', נאום ה', וכדומה, או בלשון חזיון ומשא שהוא לשון נבואה, משא"כ הלשון דברי לשון קשה הוא כמו דבר אדוני הארץ אתנו קשות [וע' מכות י"א א'] והיינו ענין קנתור. ובספרי ר"פ דברים מבואר דברי קנתור שבכל אלה מאלה שחשיב כאן, קהלת אמר דור הולך ודור בא, וזרח השמש ובא השמש, כל הנחלים הולכים אל הים, וכינה את הרשעים בשמש ובארץ ובים שאין להם מתן שכר, ועמוס אמר (ד') שמעו הדבר הזה פרות הבשן אשר בהר שומרון, וירמיהו אמר קול חרדה שמענו פחד ואין שלום כל גבר ידיו על חלציו וגו'. 
@22ב) 
@11נראה דהלשון מיד מוסב על השראת הרוה"ק, אבל לא על המאמר ג' ספרים, יען כי כנודע אמר ג' ספרים אלו בתקופות שונות ורחוקות זמ"ז במשך חייו, שה"ש בילדותו, משלי בשנות העמידה וקהלת בזקנותו, והוי הכונה מיד שרתה וכו' ששרתה עליו מיד רוה"ק עד שזכה לאמירת ג' ספרים אלה בזמן שאמרם. 
@22ג) 
@11יתכן דבא לרמז מ"ש בשבת ל' ב' שרצו חכמים לגנוז ספר קהלת מפני שמצאו בו דברים שסותרים זא"ז וגם דברים קשים לאמונה, ועל זה מרמז כאן בתחלת הספר דבאמת כל דבריו צודקים וראוים למי שאמרם, מאחר שהוא בן דוד, בן מלך וחכם וצדיק, ובודאי הפרי תפול לא רחוק מהעץ, וכשם שדברי דוד תמימים כך דבריו תמימים. 
@22ד) 
@11מדייק מה שמצינו ג' תוארי מלך לשלמה, בשלשת ספריו, מלך סתם [שיר השירים ג' י"א - במלך שלמה] מלך ישראל [ריש משלי] ומלך בירושלים [כאן], ודריש כי אחרי שחטא נתמעטה גדולתו במדרגות מדרגות, והיינו מתחלה ירד ממלכותו על כל העולם ונשאר מלך על ישראל, ושוב ירד מלמלוך על כל ישראל ונשאר מלך על ירושלים לבד, [והדרשה הזאת מתאמתת עם דעת חז"ל דבתחלה אמר שיר השירים ולכן מכנהו שם סתם בשם מלך שלמה, משום דבימי ילדותו היה מלך על כל העולם, ואח"כ כאשר ירד מגדולתו ונשאר מלך רק על ישראל אמר אז ספר משלי, ולעת זקנתו אמר ספר קהלת והוא היה אז רק מלך בירושלים]. ולקמן פסוק י"ב יתבאר שלבסוף ירד כולו ממלוכתו יעו"ש, והא דמלך על כל העולם מסמיך בגמרא מדכתיב ביה (מ"א ד') כי הוא רודה בכל עבר הנהר מתפסח ועד עזה, יש אומרים תפסח בסוף העולם ועזה בסוף העולם ויש אומרים דבהדי הדדי הם, ומאי קמ"ל, אלא כשם שמלך עליהם כך מלך על כל העולם. 
@22ה) 
@11ר"ל הוא מלך ועיר מושבו ירושלים היא עיר מלוכה ידועה ומפורסמת גם מבלי ציין את שם המדינה. והדיוק הוא מדלא כתיב מלך ירושלים דהוה משמע דהיה מלך על ירושלים והסביבה אבל מדכתיב בירושלים משמע שבא לציין את מקום מושב מלכותו שהיה ג"כ במקום מלכות, משא"כ גבי עוג הוצרך לפרוט את שם המדינה והעיר יחדו. 
@22ו) 
@11ר"ל הבל של הבל והיינו ממש כמו שאינו, וע"ע בדרשה הבאה. 
@22ז) 
@11היינו פירושה דדרשה הקודמת. ומה שתפס ז' קדירות הוא מפני כי בפסוק זה נזכר שבע פעמים הבל, הבל (א) הבלים (ב), הבל (א), הבלים (ב) הכל הבל (א) הרי שבעה, וכפי שיתבאר עוד מזה. 
@22ח) 
@11מה שתפס הציור בקנין כסף הוא רק למשל, ועיקר הכונה מי שלא נהנה מתענוגי עוה"ז לא שייך ביה שיאמר הבל הבלים, אחרי דמכיון שלא טעמם אינו יכול להבטיח כי הם הבל, דאולי באמת יש בהם ממש, משא"כ שלמה שהשיג ונהנה מכל והוא אומר שהכל הבל - עליו יש לסמוך בזה, ותכלית הכונה בזה, שזה שלא יוכל להשיג מקניני העוה"ז ותענוגיו אל ידאג לזה, יען כי הלא שלמה שהשיג הכל ואמר הבל הבלים, א"כ אין הדבר שוה כלום לדאוג להם. 
@22ט) 
@11ר"ל פעמים שהוא מדבר בשם רוח הקודש, הרי זה לשון נקבה, ופעמים שהוא מדבר משמו [מה שהשיג ברוה"ק] הרי בלשון זכר, ואמנם מצינו שרוה"ק מדבר בשתי הלשונות, כמש"כ מה נאוו על ההרים רגלי מבשר - עלי לך מבשרת ציון, וזה מוסב לרוה"ק. 
@22י) 
@11מספר שבעה הבלים בפסוק זה בארנו לעיל אות ז'. וענין המעמדות ומושבות הוא כי בחזירתן מן קבורת המת הולכין מעט ויושבין מעט וחוזרין והולכין מעט ויושבין וחוזרין והולכין ויושבין, וכך עושין ז' פעמים, כדי שיתנו החיים אל לבם שחיי האדם הבל ויחזרו בתשובה, ומסמיך בזה למספר השבע פעמים שעושין כך. וע' ביו"ד סי' שע"ו ס"ד בהג"ה ובבאורי הגר"א, וקרוב לומר דמספר שבעה ימי אבלות הוא ג"כ לתכלית וכונה זו שהחי יתן אל לבו, וע' מש"כ בתו"ת פ' נח בפסוק ויהי לשבעת הימים. 
@22יא) 
@11כמשכ"ל אות ז'. 
@22יב) 
@11צנורות של שופכין מקום רפש וטיט. 
@22יג) 
@11שעמוס משא להקים בית ולפרנסו, והוא מלשון הכתוב וכחמור למשא. 
@11ויש להוסיף באור בלשון התואר הרי הוא כחמור, ע"פ מש"כ התוס' בב"ב כ' ב' דבנין העצים הנושאים את הריחים נקרא חמור, יעו"ש בארוכה. וידוע דענין הנשואים המליצו חז"ל בשם ריחים בצוארו (קדושין כ"ט ב'), ואחרי שנשא אשה הוא נושא את הריחים, לכן נקרא חמור, וכדברי התוס'. 
@22יד) 
@11תמונת איש בלא דעת שלמה. ותכלית הדרשה בכלל להראות שכל תקופה לבדה כשהיא לעצמה היא הבל. 
@22טו) 
@11ר"ל כנגד כל הנבראים בששת ימי בראשית אשר סוף כולם להחרב וכדמפרש, והיינו הבל. 
@22טז) 
@11נמלחו ענין השחתה וכמו (ירמיה ל"ח) בלויי הסחבות והמלחים וכן (שם י"ז) ארץ מלחה ולא תשב, והוא עבר במקום עתיד. 
@22יז) 
@11המשך לשון הכתוב ונמקו כל צבא השמים ונגלו כספר השמים [כי השמים נטויים כאהל ועתה ידמו להם שיהיו נגללים כמו הספר הנגלל] וכל צבאם יבול. וס"ל להדורש הזה דהרקיע הזה אינו השמים שנבראו ביום הראשון אלא בריאה אחרת שמבדיל בין מים למים, והוא רקיע שני שבו המאורות וכל הכוכבים וצבא השמים, ולכן הביא את הפסוק הנזכר שסיומו וכל צבאם יבול. ולאפוקי ממ"ד בירושלמי ברכות פ"א ה"א דמפרש הלשון יהי רקיע יתחזק הרקיע של יום הראשון, עיין לפנינו בתו"ת במקומו. 
@22יח) 
@11ר"ל אע"פ שעל עצמו של יום השבת אי אפשר לקרוא הבל אחרי שהוא יום שכולו קדושה ומנוחה, אפ"ה יש בו הבל מצד אחר שמרובה ענשו על המחללו, ואחרי שאין אדם צדיק אשר לא יחטא הרי נענש קשה בשבילו, וגם זה הבל. וע' במדרש שוח"ט סי' צ"ב בענין זה. 
@11ואמנם עדיין צריך באור לפרש יחס יום השבת לשאר ימי השבוע בענין דרשה זו, כי בעוד דבכל ימי השבוע חשיב הדברים שנבראו בהם וחסרונם בצדם, הנה ביום השבת לא חשיב כל פרט זה, לא הבריאה ולא החסרון. ולכן נראה דהכונה ע"פ מ"ש באגדות פ' בראשית, עד שבאה שבת היה העולם חסר מנוחה ומכיון שבאה שבת באה מנוחה, ועל זה אמר דבשבת כתיב מחלליה מות יומת, ור"ל, אע"פ דמעלה יש ביום השבת שנבראה בו מנוחה, אך כנגד זה חסרונה בצדה, שמי שמאבד המנוחה, והיינו מחלליה, חייב מיתה. ולפי"ז הוי ענין יום השבת בדרשה זו כעין הענינים בשאר ימות השבוע, וכמו שבארנו ודו"ק. 
@22יט) 
@11ענין אגדה זו ידוע שבשעה שחטא שלמה קם עליו שטן אשמדאי להטרידו מכסאו ומגדולתו וממקומו והיה נע ונד בעולם, ועוד יבא לפנינו הרבה מענין אגדה זו בהמשך באור ספר זה. 
@22כ) 
@11בעמלו משמע ליה עמל הגוף המיוחד לו מצד שהוא חומר, משא"כ העמל של תורה הוא כח הרוחני שהוא חלק אלוה ממעל, וכהאי גונא דרשו בשבת קי"ג א' על הפסוק ממצוא חפצך, חפצך אסורים [לענין העסק בהם בשבת] אבל חפצי שמים מותרין. 
@22כא) 
@11דרשה זו היא גם במ"ר כאן, ופירש בעל מתנות כהונה, בעמל שתחת השמש הם עסקי עוה"ז, אבל בעמל התורה שהיא למעלה מן השמש יש בה יתרון הכשר, עכ"ל. ולא נתבאר בכלל מהו ענין למעלה מן השמש ומהו יחוסו לתורה, וגם לשון הגמ' קודם השמש אינו במשמע כמו שיסבול הבאור בלשון למעלה, ולכן קרוב לומר דהכונה לרמז למ"ש בפסחים נ"ד א' ובכ"מ דהתורה היתה כתובה לפני הקב"ה עוד טרם גברא העולם, וזהו מה שקודם השמש. 
@22כב) 
@11ר"ל היוצר הזה מה שמשקיע בכבשן למטה ועליו שאר הקדירות וכשמעלה הקדירות תחלה מעלה מה שלמעלה ואח"כ מה שלמטה בכבשן, וכן המתים שמתו בראשונה היו צריכים לעלות באחרונה והכבשן משל לשאול, וכאן הוי הפי' דור הולך ודור בא, דור הולך מן העולם הוא הדור שבא, כלומר הולך ראשון ובא ראשון. 
@22כג) 
@11יתכן דמכוונת דרשה זו בכלל לאגדה דסנהדרין צ"א ב' בפסוק זה אני אמית ואחיה לענין תחית המתים, יכול שתהא מיתה באחד וחיים באחד, ר"ל אני ממית אדם זה ומחיה אדם אחר, ת"ל מחצתי ואני ארפא, מה מחיצה ורפואה באחד אף מיתה וחיים באחד, וזו היא כונת דרשה זו בציור אחר, אע"פ שבגמ' חלקוה לשתי דרשות. 
@22כד) 
@11וע' בר"ה כ"ה ב' דמסמיך דרשה זו על הפסוק אל תאמר שהימים הראשונים היו טובים מאלה, כפי שיבא לפנינו במקומו להלן פרשה ז' יעו"ש. 
@22כה) 
@11כי הארץ נבראת בשביל האדם והיא טפלה לו, וא"כ היה ראוי לומר שהארץ תבלה, ומצינו ענין כליה בארץ בישעי' נ"א והארץ כבגד תבלה, והדור הכללי עומד בקיומו לעד ולעולם. וקרוב לומר כי הלשון והיה צריך לומר ענינו כמו והיה צריך להיות כלומר כן היה צריך להיות מנהגו של עולם שהארץ תלך ותבא וכו'. 
@22כו) 
@11ר"ל במצותיו של הקב"ה כפי שטבע בה. ועיין בירושלמי כלאים פ"א ה"ז ובמ"ר בראשית בפ' ארורה האדמה בעבורך מחלוקת החכמים אם שינתה הארץ מצוויו של הקב"ה בתולדותיה או לא, ומכאן ראיה להדעה שלא שינתה שהרי אמר מפורש שהיא עומדת בתפקידיו של הקב"ה, ובאור ענין השינוי עיין מש"כ בתו"ת פסוק הנזכר, ובסמוך אות כ"ח. 
@11ומה שאמר והארץ אינה בלה, לכאורה צ"ע מהפסוק דישעיה נ"א והארץ כבגד תבלה, וצ"ל דהפי' כמו שפירש"י שם [בפי' אחד] דהכונה והארץ - ושלטוני הארץ אבל לא הארץ ממש, ונראה ראיה לפי' זה ממה שסיים וישועתי לעולם תהיה, ואם נפרש שהארץ עצמה תבלה ותחרב כולה מה שייך ישועה אז. אמנם מהדרשה שהבאנו למעלה סוף פ' ב' מבואר שהפי' שבאמת הארץ עצמה תחרב, וכמש"כ שם באות י"ז, וצ"ל דדרשות מחולקות הן על דרך אסמכתא ורמז. 
@22כז) 
@11ר"ל מלכיות הרבה שולטות ומשעבדות בישראל, ואעפ"כ ישראל עומד וקיים, והן הן גבורותיו של הקב"ה, וכמ"ש ביומא נ"ד א' משל לכבשה אחת בין שבעים זאבים [מכוין למספר שבעים אומות] וכו' יעו"ש. 
@22כח) 
@11יתכן דקשה לו הלשון עומדת דלא שייך רק בדבר דשייך ביה עמידה, בבעל רגלים, שהוא עומד ויושב, משא"כ ביחס הארץ הול"ל לעולם קיימת, ולכן קאמר דכונת הלשון עומדת היא לא כפשוטה כ"א ע"ד לישנא דרבנן, הוא יפרע ממי שאינו עומד בדבורו (ב"מ מ"ד ב), וכן כאן הכונה שהיא עומדת בתכונתה הניתנת לה בעת הבריאה היינו שהיא מעמדת [לחד מ"ד] תפקידיה, מה שנצטותה, או י"ל דהכונה על המתים שהפקידו אצלה ומעמדת אותם לע"ל, וכמ"ש בירושלמי בפ"ק דברכות על הפסוק וארץ רפאים תפיל - וארעא תפקידיה תפליט, ולאידך - מזונותיה, והוא עפ"י מ"ש בב"ר פרשה צ' שכשאוצרין תבואה לפקדון צריך לערב בה עפר הארץ שגדל עליה, וע"י כך התבואה מתקיימת, וי"ל בטעם פלוגתייהו עפ"י המחלוקת שהבאנו למעלה אות כ"ו אם שמרה הארץ טבעה או לא, ולכן זה דמפרש כאן תפקידיה ס"ל דשמרה, ומאן דס"ל מזונותיה ס"ל דלא שמרה, ולכן אינו יכול לפרש תפקידיה. 
@22כט) 
@11ובקדושין ע"ב ב' הלשון בענין זה ללמדך שאין צדיק נפטר מן העולם עד שנברא צדיק אחר כמותו, וכאן מכונה פטירה ולידה בשמות שקיעת וזריחת השמש, לשון מליצי. 
@22ל) 
@11קובה הוא אהל שכולו מוקף. 
@22לא) 
@11באור הענין, כי החמה הולכת לעולם ביום ממזרח לדרום, כמש"כ הולך אל דרום, ובלילה סובבת מתחת לארץ, וביום הארוך עומדת בקרן מזרחית צפונית, ומהלכת מזרח דרום ומערב ושוקעת בקרן צפונית מערבית, ובלילה סובבת פני צפון, ולמחרת היום נתקצר מעט ההלוך ואינה יוצאה בקרן אלא נמשכת מן הקרן ולמזרח מעט ויוצאה, ובערב שוקעת בתוך המערב משוך מן הקרן מעט, ובלילה סובבת אותו מעט וכל הצפון ומעט במזרח יותר מליל אמש, וכן בכל יום עד שבתקופת תשרי יוצאת באמצע המזרח ושוקעת באמצע המערב, ולפיכך אז היום והלילה שוין, ועדיין בכל יום נמשכת לצד דרום ויוצאה, ובשקיעתה נמשכת לצד דרום ושוקעת עד שיוצאה ביום בתקופת טבת בקרן מזרחית דרומית ומהלכת דרום לבדו ושוקעת בקרן מערבית דרומית, ועל פי זה יובן מה שאמרו כאן הולך אל דרום ביום, שצד דרום הולך תמיד ביום בין בימים ארוכים בין בימים קצרים, וסובב אל צפון בלילה, שלעולם מסבב צד צפון בלילה בין בלילות ארוכים בין בימים קצרים, סובב סובב הולך הרוח וכו' - אלו פני המזרח והמערב, שפעמים מסבבתן ופעמים מהלכתן, כמבואר. 
@22לב) 
@11מחשלו, מחלשו, מלשון כל הנחשלים, [כל הנחלשים], בחלוף אותיות מאוחר למוקדם, כמו כבש - כשב, שמלה - שלמה, אנקה - נאקה, זועה - זעוה, נלעג לשון - עלגי לשון. 
@22לג) 
@11אזלו לשיטתם בגמ' תענית ז' ב', דר"א ס"ל דכל העולם [כלומר הנהרות והבארות] ממימי אוקינוס שותה, כי ע"י שהוא מקיף את שני שלישי כדור הארץ וכל עפרו הוא רטוב במים, ולזאת במקום מדרון ונמוך יקירו שם המים - והיו לנהרות, [אף שמימי האוקינוס מלוחים הם פירשו בגמ' משום דמתמתקין בעבים ר"ל ע"י מימי האידים העולים למעלה - לעבים, שמתמתקין שם, יתמתקו גם המים הנקווים ממימי האוקינוס, ויש לומר ג"כ כי הם מתמתקין בעובי עפר הארץ], ור' יהושע ס"ל ממים העליונים הוא שותה כמש"נ (פרשה עקב) למטר השמים תשתה מים, וכל הנהרות והבארות מתמלאים ממימי הגשם, [עיין מש"כ בתו"ת פרשה בראשית בפסוק ואד יעלה מן הארץ], ולכן דריש ר"א הלשון שבים כמו שואבים, [דבאותיות אהו"י נוהג חסרון, כמו לא מצתי חן (בהעלתך י"א י"א) תחת לא מצאתי, צמתי (שופטים ד' י"ט) תחת צמאתי, מרשית השנה (פ' עקב) תחת מראשית ועוד], ור"ל שם הם [הנהרות] שואבים מימיהם ללכת עוד הפעם אל הים, וכן הוא תמיד. ור' יהושע דס"ל ממי מטר הם מתמלאים מפרש המלה שבים כפשטה על התמדת פעולתם בלי הפסק. 
@22לד) 
@11נראה דסמיך אסוף הפ' ושננתם לבניך ודברת בם, הרי דגם לאחר השינון לבנים עוד אפשר לדבר בם, כלומר שעדיין לא הלכו ממנו, ויתפרש לפי"ז הלשון אל מקום שהנחלים הולכים - אל הלב, שם, אל הלב, הם שבים ללכת. 
@22לה) 
@11ר"ל שהבטחת רבוים לא תתקיים בהוספת גרים אלא מעצמם ירבו, ולא נתבאר איפה מרומז בלשון זה הפסוק מעוט גרים, והלא מכיון שנתגיירו הם בכלל ישראל, ויותר מזה קשה שכן במדרש שה"ש (ו' י"א) בפסוק אל גנת אגוז דריש נמשלו ישראל לאגוז, מה אגוז זה שק מלא אגוזים אתה נותן כמה שומשמין כמה חרדלין והם מחזיקין [בחלליהם], כך כמה גרים באו ונתוספו לישראל, הדא הוא דכתיב מי מנה עפר יעקב, [ובארנו שם הכונה שהגרים מרומזים במלת עפר שהם טפלים לישראל], והרי אלו המדרשות דהכא ודהתם הפוכות ממש, דכאן ממעט גרים מלשון זה והתם מרבה. ולכן נ"ל דכוונת הראיה כאן מסוף הפסוק ומספר את רובע ישראל, דהפירוש מי ספר את רובע ישראל, ויתבאר עפ"י מש"כ רש"י שם ממדרשים וז"ל, רבע - רביעותיהן, זרע היוצא משמושם. והנה לשון זה מפורש מוציא את הגרים, שהרי אינם מזרע ישראל, ודו"ק. 
@22לו) 
@11מפרש הלשון מכנף הארץ - מאותם שהיו חבויים וטמונים בכנף וסתר הארץ מהם זמירות שמענו, [וכמו (ישעיה ל' כ') ולא יכנף עוד מוריך, שפירושו ולא יסתר], וע"ד הכתוב הקיצו ורננו שוכני עפר. 
@22לז) 
@11כמ"ש באבות עומדים צפופים ומשתחוים רוחים, ור"ל אע"פ שעומדים צפופים [דחוקים] בכ"ז משתחוים רוחים, הרי שאינה מתמלאת לעולם, וכמ"ש שם מעולם לא אמר אדם צר לי המקום ללון בירושלים. 
@22לח) 
@11מוסב על מדינות צור שתסחר את כל המדינות ואח"כ יהיה סחרה קודש לה'. ונראה דכלל אגדה זו מכוונת או רומזת להאגדה במ"ר פ' וישלח ס"פ ע"ח כל אותן הדורונות שנתן יעקב אבינו לעשו עתידין עובדי כוכבים להחזירן למלך המשיח לעתיד לבא, שנאמר (תהלים ע"ב) מלכי תרשיש ואיים מנחה ישיבו, יביאו אין כתיב כאן אלא ישיבו, והיינו ישיבו מה שקבלו כבר. 
@22לט) 
@11מפרש כל הדברים יגעים כל הדברים שהם יגעים, והם דברים בטלים שמיגעים את האדם, כמבואר בדרשה הבאה, לא יוכל איש לדבר, כלומר אין לו רשות לדבר, והלשון לא יוכל כמו לא יוכל לבכר, לא יוכל לשלחה וכדומה שפירושם אינו רשאי. ועיין מש"כ בתו"ת פ' ואתחנן בפסוק ודברת בם דהלשון עובר בלאו לאו דוקא הוא בלאו ממש שילקה עליו אלא הוא ע"ד אסמכתא, וכמו הנהנה מצרי עין עובר בל"ת אל תלחם את לחם רע עין (סוטה ל"ח ב'), המחזיק במחלוקת עובר בלאו דולא יהיה כקרח וכעדתו (סנהדרין ק"י א') ועוד כהנה שהם ע"ד אסמכתא. ועיין בסה"מ להרמב"ם שורש שמיני. 
@22מ) 
@11דכיון דאין להם כל תכלית ומטרה וערך ושיעור מתיגע האדם בהם. 
@22מא) 
@11ואע"פ דיגיעת המלאכה טובה היא לגוף וכמ"ש נדרים מ"ט ב' גדולה מלאכה שמכבדת את בעליה, אך עכ"פ לשעתה מיגעה היא. 
@22מב) 
@11אפשר לפרש ע"פ הפסוק במשלי (י' ט') הולך בתום ילך בטח ומעקש דרכיו יודע, שפירושו ישבר (כמו ויודע בהם את אנשי סוכות, שופטים ח'), והיינו המעקש דרך אמונה ומשתקע בדעות כוזבות הוא נכשל בדרכיו עד שמתיגע. 
@22מג) 
@11וכמש"כ זאת התורה אדם כי ימות באהל ודרשו אין התורה מתקיימת אלא במי שממית עצמו עליה, ואין הפירוש מיתה ממש, דהא אחר מיתה לא שייך קיום התורה אלא הפי' שמחליש עצמו ביגיעותיו עליה, והארכנו בפי' ענין זה במקומו בתו"ת יעו"ש. 
@22מד) 
@11יורדי הים כנוי לדורו של משה, ומדייק מיתור לשון זה, דאחרי דכתיב בפ' זה מקצה הארץ עד קצה הארץ הלא גם יורדי הים בכלל, ולכן בא לדרשה. וכלל ענין דרשה זו יש לפרש דהלשון לעתיד לבא שבכאן רומז לזמן תחית המתים [שזכר ענינו כ"פ בס' קהלת], והפסוק שמביא בזה שירו לה' וגו' סופו - ירונו יושבי סלע מראש הרים יצוחו, יונתן תרגם - על המתים שיחיו שיאמרו שירה, ומפרש כאן מי יאמר תחלה שירה לעת ההיא, ואומר דמשה יאמר, ויתכן הכונה למה שדרשו (סנהדרין צ"א ב') אז ישיר משה, שר לא נאמר אלא ישיר מכאן לתחית המתים מן התורה, ולפי"ז יש שייכות שירת משה לתכלית הענין שדרש בזה. 
@22מה) 
@11מתבאר מדברי התוס' בע"ז ה' א' ד"ה אין דאיירי בזה לימות המשיח, וע' כתובות קי"א ב'. 
@22מו) 
@11פירש"י על מ"ש עתידה אשה שתלד בכל יום, ביום שהרה זו יולדת ולד אחר כמו תרנגולת, וכיון שמשמשות בכל יום, נמצאות יולדות בכל יום דהכי משמע קרא, בכל עת שהיא מתעברת יולדת שממהרת לגמור צורת הולד לזמן מועט, עכ"ל, וכונתו בכל הדברים האלה לרמז שאין הכונה שיהיה ההריון והלידה לולד אחד ביום אחד, יען כי זה גם בתרנגולת אינו כן, כמבואר בבכורות ח' א' שהתרנגולת לאחר שנתעברה שוהה ביצתה כ"א יום. 
@22מז) 
@11ר"ל שכל עקרי ההלכות שעתידים התלמידים להעלות מכח חקירותם בתורה ומרמזים ודיוקים בלשון התורה נאמרו למשה בסיני בהלכה פסוקה. ויש בענין זה גירסות שונות בתלמוד ומדרשים, ובתו"ת ס"פ משפטים בפסוק ואתנה לך את לוחות האבן הרחבנו הדבור בענין זה ובארנוהו די הצורך, וראויים הדברים להצטרף לכאן. 
@22מח) 
@11ר"ל הלשון עם שיהיו לאחרונה משמע ליה דמוסב על הלשון אין זכרון, והיינו שלא יהיה זכרון לאלה הראשונים והאחרונים עם אלה שיהיה להם הויה וקיום לאחרונה, ודריש מי הם אלה שיהיה להם קיום לאחרונה אלו ישראל, ומה שכינה את הסדומיים בשם אחרונים הוא לגבי דור המבול שהם ראשונים, וכבר בארנו בתו"ת פ' וישלח בפסוק ואת לאה וילדיה אחרונים דהלשון אחרונים אינו מורה על אחרונים קיצונים לבד אלא גם אשניים להראשונים, יעו"ש. 
@22מט) 
@11ע' מש"כ באות הקודם וצרף הבאור לכאן. 
@22נ) 
@11ופסוק זה איירי לעתיד, ועיין מענין אגדה זו בברכות י"ב א'. 
@22נא) 
@11ר"ל וזה הוא שאמר אין זכרון וגו' כיון שלא נתפרשו שמותן וגם נבואתן, אבל לעתיד לבא יביאן הקב"ה ויהיו ביחד עם הנביאים האחרונים, והיינו דכתיב עם אשר יהיו לאחרונה, כלומר יהיו ביחד עם האחרונים. 
@22נב) 
@11לגדולה והוראה בסמיכות חכמים. 
@22נג) 
@11נראה דר"ל דלא רק לראשונים בזמן רחוק מאתנו לא נשאר זכרון אלא גם לאחרונים שכמעט אך זה היו לפנינו לא נשאר ג"כ זכרון, וזה הוא מפני כי לא זכו להמנות במעלה הגדולה, וכמ"ש (ב"ב צ' ב') אפילו ריש גרגותא מן שמיא הוא דאוקמו. 
@22נד) 
@11ר"ל דע"ד פשטות הענין היה טוב שיאמר מקודם שהיה מלך וראה בכל אשר נעשה תחת השמים ושבע בתענוגים וכו', ושוב נוכח כי הכל הבל, אבל איך זה אומר מקודם הכל הבל קודם שמספר את כל אשר ראה והרגיש, ועל זה אמר כי אין מוקדם ומאוחר בתורה, כלומר שסידר הדברים כפי ההרגשות שעלו על לבו ואע"פ שלא על סדר הענינים. 
@22נה) 
@11אגדה זו תתבאר ע"פ המבואר באגדות (ע' גיטין ס"ח ב') דלאחר שחטא שלמה הדפו האשמדאי מכסאו והלך בגולה, ופליגי חכמים אם חזר אח"כ לגדולתו או לא, וס"ל להדורש הזה דלא חזר, וא"כ היה סדר עולמו הדיוט ומלך והדיוט, הדיוט - קודם שעלה לגדולה, מלך - כשמלך, והדיוט - לאחר שדחפו האשמדאי, ומסמיך זה על הלשון אני קהלת הייתי מלך, ומהו הלשון הייתי, בעבר, מבואר שזה אמר בתקופת ההדיוטות, ואחרי שכשידוע אמר קהלת בסוף ימיו [כמבואר לפנינו בריש ס' שה"ש], א"כ היתה תקופה זו האחרונה בחייו, ולפי"ז יתבאר הלשון הייתי מלך, כמו שאומר הייתי מה שהייתי ועכשיו אין אני כלום. וחד מ"ד ס"ל דתקופת חייו היתה מלך והדיוט ומלך, מלך מאז שנולד שהרי הובטח למלוכה, הדיוט לאחר שנדחף מהאשמדאי ומלך - שחזר למלוכה, ומדייק זה מלשון שאמר (ז' ט"ו) את הכל ראיתי בימי חיי הבלי, ובלשון חיי הבלי מורה להזמן שהיה בגלותו, כי כן דרך האדם לספר מתלאותיו בעת שרווח לו, ואמנם צ"ע איך יפרנס הלשון הייתי מלך, דהא כיון דמדבר זה בעת שהוא מלך, הול"ל אני קהלת מלך, ואולי יפרש דמכוין בלשון זה לענין שאחריו, ונתתי את לבי לדרוש ולתור בחכמה, ראיתי את כל המעשים, דברתי אני עם לבי, ואתנה לבי לדעת וגו', דבלשונות אלו הכל מספר מה שעשה וחשב, ומקדים לזה, כי יען אשר בכל המאורעות היה מלך היה יכול להשיג לחקור הכל ולדעת הכל, ויהיה המשך הענין, אני קהלת, יען כי הייתי מלך היתה היכולת בידי לדרוש ולתור בחכמה וכו'. 
@22נו) 
@11רומז לדחיפתו מהמלוכה ע"י האשמדאי, וכפי שנתבאר בדרשה הקודמת. 
@22נז) 
@11ע' מש"כ לעיל בפסוק א' בדרשה מלך בירושלים וצרף לכאן. 
@22נח) 
@11יש לפרש הכונה כי בשני דברים מרבים חכמה, הא' בקיבוץ חכמים שע"י זה מתברר הענין, והב' בספרי למוד טובים, והנה זה העושה קיבוץ חכמים נקרא תייר לחכמה, וזה העורך ספרי למוד טובים נקרא שעושה להחכמה תאר, ערך ומצב [סיסטעמ"א], ואמר בזה שהוא היה עושה שני הדברים למען החכמה, היה עושה אסיפת חכמים וגם היה עושה ספרי למוד בתואר, והיינו שהיה תייר ותואר לחכמה. 
@22נט) 
@11ר"ל סתם פיישן כשעושה חרוזים בסדר אל"ף בי"ת לפעמים שהוא מסיים בתי"ו ולפעמים שאינו מסיים אותו אבל שלמה כשעשה חרוזים בסדר א"ב השלים הא"ב כולו ועוד חמשה אותיות, וכתב בס' עץ יוסף דיתכן שהם אותיות מנצפ"ך. 
@22ס) 
@11מין קטניות הנאכל ע"י תיקון. 
@22סא) 
@11ר"ל כל מין ומין יהיה השליש ואז יהיה מתוקן. 
@22סב) 
@11לא נתבאר לי הלשון הזה, דהא לפי משמעות הענין הול"ל אין אדם יוצא מן העולם וכל תאותו בידו, אבל חצי תאותו הלא יש לו. ואולי הכונה מוסבת לענין אחר, והוא ע"ד הכתוב בתהלים מ"ט כי לא במותו יקח הכל, וכן ועזבו לאחרים חילם, והדומה, ועיקר החידוש כאן שאין אדם לוקח בידו כל מה שרכש לו בעולמו, ושיעור המאמר - אין אדם מת ולוקח בידו את חצי תאותו, ומפרש למה קרא לטובו ורכושו חצי תאותו ולא כל תאותו, משום דמטבע האדם שלא ידע שבעה, יש לו מנה מבקש מאתים וכו': 
@22סג) 
@11ר"ל בראש כל החטאים עומד עון גזל, ועיין לפנינו בתו"ת ר"פ נח בפסוק כי מלאה הארץ חמס. 
@22סד) 
@11והוי באור הלשון לענות בו מלשון לענות בו סרה (פ' שופטים) מענין עדות וקטרוג. 
@22סה) 
@11לא נתבאר משמעות דרשה זו בלשון את כל המעשים. ויתכן לפרש ע"פ הדרשה דלעיל (ג') מה יתרון לאדם בכל עמלו שיעמול תחת השמש, בעמל שתחת השמש הוא דאין לו יתרון אבל בעמל שקודם השמש יש לו ואיזו היא, זו העמל בתורה. ואף כאן דריש הלשון את כל המעשים הנעשים תחת השמש, ודריש ג"כ הא במעשים שקודם השמש [כלומר למעלה מן השמש] אינם הבל, ואיזו הם, תשובה ומע"ט, כלומר, שהם דברים אצילים ורוחנים. ולפי"ז בציון הדרשה במדרש את כל המעשה חסרה המלה "וגו' ", ועיקר הסמך הוא מלשון תחת השמש. 
@22סו) 
@11והוא הדין תפלת המנחה, אלא דתפס של ערבית ושחרית דומיא דבטל ק"ש של ערבית ושל שחרית דלא שייך רק בערבית ושחרית. ומתבאר בגמרא דאיירי שבטל במזיד, ומכיון שעבר יומו בטל קרבנו, אבל בשוגג כגון שטעה וכדומה מתפלל בתפלה הסמוכה שתי תפלות. וכתבו הפוסקים דאפי' במזיד אם רצה להשלים משלים בתורת נדבה, ועיין באו"ח סימן ק"ח. 
@22סז) 
@11והם כבר עשו מצוה. 
@22סח) 
@11איירי ביו"ט של סכות, ולא דמי לקרבן חגיגה דאפשר להשלים [כבסמוך אות ע"ח] משום דהכתוב הוציא חגיגת השבעת ימים כאחד, דכתיב שבעת ימים תחוג, מלמד שכולם ראויין לחגיגה, וכולם תשלומי דראשון הם, מה שאין כן בסעודה, ליל יום טוב הראשון אוכל בסוכה, אבל ליל יו"ט האחרון, שמיני עצרת פטור מסוכה. וע' בס' תפארת ישראל כאן הקשה דכאן אמרו על זה נאמר וכו' וכן בחגיגה ט' א' אמרו על ענינים שונים ג"כ הלשון על זה נאמר, כבדרשות הבאות, ותמוה, אי נאמר אהא לא נאמר אהא, והאיך קאמר בכולם על זה נאמר, יעו"ש שהאריך הרבה לדחוק וליישב, ואני תמה, מה שייך להקשות על כגון זה, הלא לשון הפסוק בזה אינו לעיקר כלל, ועיקר הענין רק כי דבר זה וזה הם ענינים שאי אפשר לתקנם עוד, וע"ד אסמכתא ורמז סמיך בכולם פסוק זה, אשר יכול לכלול הרבה ענינים לעשרות, וראיה לזה שהרי במ"ר מביא כמה וכמה ענינים שתולה אותם בפסוק זה כפי שבאו לפנינו, אלא ודאי כמש"כ. 
@22סט) 
@11שהביא פסולים בישראל והן לו לזכרון תמיד, אבל שאר עבירות אין עדיו לפניו, וגם אפשר בתקונם, כמו גזילה וגניבה. 
@22ע) 
@11ועיין בדרשה בסמוך דשתי מיני פרישות הן, פרישות במעשים ופרישות בלמוד, והכל בכלל. 
@22עא) 
@11כי העוה"ז הוא עולם ההכנה לזכיות בעוה"ב ע"י מצות ומע"ט, ועוה"ב הוא בערך יום שכולו שבת ומנוחה, דשם אין עוד זמן המעשה וקנין השלמות, רק תשלום הגמול לבד. 
@22עב) 
@11מבואר במ"ר פרשה בא פ' ט"ו סי' כ"ב דמתחלת הבריאה היה כל העולם מים במים, ואמר הקב"ה ותראה היבשה ולא רצו המים ללכת עד שבעט בהם הקב"ה והיו בורחין ולא ידעו להיכן, ועלו הרים וירדו בקעות, ואל זה רומזת הדרשה כאן, כי מכיון שנתעותו אז בהלוכן לא נתיישרו ולא נתקנו עד עתה. ואמנם יתכן לומר דהלשון משנתעותו המים ט"ס וצ"ל הימים, והכונה דמן אז שנתעות זמן כמות היום והלילה, כי לפעמים זמן משך הלילה גדול מהיום ולפעמים להיפך לא נשתוו, ויהיה לפי"ז ענין זה מקביל להמאמר שבסמוך בענין השתוות השנים. 
@22עג) 
@11ר"ל משחיסר הקב"ה היקף מהלך הלבנה במשך השנה כלפי היקף מהלך החמה בשיעור קרוב לי"א יום [ובצמצום י' ימים, כ"א שעות ור"ד חלקים] מן אז והלאה לא נשתנו במהלכן, ולכן עוד היום יחשב שנת החמה יתר על שנת הלבנה בי"א יום, עד לעתיד לבא דכתיב והיה אור הלבנה כאור החמה. ועיין מענין זה בכלל מש"כ בתו"ת פ' בא ר"פ החודש הזה לכם. 
@22עד) 
@11לפי שנטבעו במבול. 
@22עה) 
@11ר"ל עוד לא נמנו בעוה"ז, אבל לעוה"ב יתוקן וימנו, וכמש"כ כי ימי העץ ימי עמי וכן (ישעיה ס"ה) כי הנער בן מאה שנה ימות. 
@22עו) 
@11מעות עצמו מד"ת כלומר מדרך התורה, ומחסר עצמו מד"ת, שמחסר זמנו מלעסוק בד"ת, שהולך בטל. 
@22עז) 
@11עברו כמה זמנים שרצה להשיגו בדרך למודו בעת שבטל הוא ולא היה יכול להשיגו. 
@22עח) 
@11ר"ל מי שלא הביא שלמי חגיגתו ועולת ראיה ביו"ט הראשון של סכות מביא אפילו ביו"ט האחרון שהוא שמיני עצרת, והרבותא בזה שאע"פ דשמע"צ רגל בפ"ע הוא לכמה דברים, אפ"ה הוי תשלומין דראשון, משום דילפינן בגז"ש עצרת עצרת מחג המצות דשם ודאי הוי תשלומין דראשון דעצרת דפסח אינו חלוק משלפניו לשום דבר, וכן כתיב שבעת ימים תחוג ודרשינן מלמד שכולן ראויין לחגיגה, וכולן תשלומי דראשון הם, וע' בסוגיא. 
@22עט) 
@11כפי דמשמע בסוגיא כאן בענין זה (ע"ב) האי להמנות - להמלאות מבעי ליה וכו', מבואר דדרשה זו נסמכת על סוף הפסוק וחסרון לא יוכל להמנות ולא על תחלתו, וכ"כ התוי"ט, ולכן קבענוה על לשון זה שבפסוק. 
@22פ) 
@11יען כי כל ספרי הנביאים הם דברי מוסר, ואלמלא חטאו ממילא לא היו כל אלה הדברים, ורק ס' יהושע שבו הוגבלו חלק כל שבט בא"י דמוכרח לדעת, [ונראה דזה מכוון למ"ש בירושלמי מגילה פ"א ה"ה, הנביאים והכתובים עתידים להבעל לעתיד לבא, ופירשו שם, דכיון שאינן אלא לתוכחות ולעתיד כולם ידעו את ה' ולא יהיו צריכים לזה, והמפרשים לא העירו להתאים אלו שני המאמרים] וגם נ"מ לענין הגבלת ערי מקלט דכתיב ושלשת את גבול ארצך וא"כ צריך לדעת מדתה. והנה אע"פ שכל ספרי הנביאים הראשונים הם רק קורות דברי הימים, ולמה היו נמנעים גם הם, צ"ל דבעקרם גם הם לא נכתבו אלא בשביל הוראת המוסר לעוזבי דרך ה', ואם לא היו חוטאים לא היו צריכים גם לזה, וקיצור השתלשלות הדורות היה נספח לס' יהושע. 
@22פא) 
@11צ"ע הא כתיב כעס בחיק כסילים ינוח, וצ"ל דהחכם אע"פ שהוא ערבה בכעס אבל הוא שולט בו מבלי להוציא רוחו בבהלת הכעס, כמש"כ אל תבהל ברוחך לכעוס, משא"כ הכסיל. 
@22פב) 
@11כי בשוטה אמרו אין שוטה מרגיש, אין שוטה נפגע, משא"כ מי שהוא בר דעת, וכל שדעתו מרובה הרגשתו מרובה ודקה, וממילא רבה דאגתו ומוסריו. 
@22פג) 
@11בכדי שיעור אכילת ג' ביצים. 
@22פד) 
@11ולכן הבלו מרובה וחזקה. 
@00פרק ב 
@22א) 
@11דריש אנסכה בנוטריקון אנסה כה ואנסה כה, כלומר אנסה בד"ת ואנסה בדברי מינות, וסוף דבר שאחר שנסה בזה ובזה אנוסה מדברי מינות לדברי תורה. 
@22ב) 
@11ע"ד הכתוב כי לקח טוב נתתי לכם תורתי אל תעזבו. 
@22ג) 
@11כנראה סמך דרש זה על הלשון בקרבם, ומלה"כ ועל לבם אכתבנה (ירמיה ל"א). ואמנם י"ל דדריש הלשון נתתי כמ"ש בנדרים ל"ח א' על הפסוק ויתן אל משה, בתחלה היה משה לומד תורה ומשכחה, לומד ומשכחה, עד שנתנה לו במתנה, שנאמר ויתן אל משה, ור"ל דדריש הלשון ויתן שהמתנה אינה חוזרת, וה"נ הכונה נתתי - במתנה, ולכן לא ישכחו עוד. ועיקר כונת הדרשה, כי בעוה"ז הדעת מעטה והעמל רב, ואין זה תכלית ומטרה. 
@22ד) 
@11מפרש המלה אנסכה משורש נסך והכ"ף הוא מן השרש [ובא מארך בקמ"ץ וה"א כמו אדבּרָה] ודומה הוא להשרש נתך שהוראת שניהם הוא התכה ויציקה כמו הפסל נסך חרש (ישעיה מ') התיכו עבדיך את הכסף (מ"ב כ"ב) שיהא היצה"ר נתוך ונמס לפני היצ"ט. 
@22ה) 
@11יתבאר ע"פ מ"ש בהוריות י' ב' אשריהם לצדיקים שמגיע אליהם בעוה"ז כמעשה הרשעים בעוה"ב, והיינו שסובלים עוני וצער בעוה"ז כמו שהרשעים סובלים בעוה"ב, שבעבור זה מקבלים שכרם משלם בעוה"ב כמו שהרשעים מקבלים כזה בעוה"ז, שאין טובת עוה"ז לעומת הטובה הנצחית של עוה"ב אלא כשחוק, והיינו הטעם שמשפיע הקב"ה טובה על הרשעים בעוה"ז, ויתפרש לפי"ז סוף לשון הכתוב שם כי ברוע פנים ייטב לב, כי ברוע פנים שמראה הקב"ה לצדיקים בעוה"ז [ונקרא זה רוע פנים, מפני שאין זה רעה אמתית, כי אם לפנים] ייטב לב בעוה"ב. 
@22ו) 
@11ויתפרש לפי"ז הלשון מהולל מלשון הלל ושבח, ומפרש המשך הפסוק, אמרתי אני אנסכה בשמחה וראה בטוב בעוה"ז והנה גם הוא הבל, וּלְמַה אמרתי מהולל [הלל] - לשחוק של צדיקים בעוה"ב, כמבואר. 
@22ז) 
@11ומה שסיים שם אשר אין טוב לאדם תחת השמש כי אם לאכול ולשתות ולשמוח - יתבאר ע"פ המבואר להלן בפרשה זו פסוק כ"ד, כל אכילה ושתיה שבקהלת, בתורה ובמעשים מדבר, יעו"ש, ויתפרש ושבחתי אני את השמחה - השמחה הידועה, שיונח עליה לשון שמחה מוחלטה, והיא שמחה של מצוה, ורש"י פי' שמחה של מצוה כגון הכנסת כלה, ולא ידעתי למה לא פירש כפשוטו שמחה שעם קיום מצוה ומע"ט, ובהיפך ממה שכתוב תחת אשר לא עבדת את ה' אלהיך בשמחה, וכ"א בברכות ל' ב' ר' ירמי' חזיי' לר' זירא דהוי בדח טובא, אמר ליה בכל עצב יהיה מותר, אמר ליה אנא תפילין מנחנא, ועוד שם הרבה מעין מאמרים כאלה. 
@22ח) 
@11טעם הלמוד מכאן הוא, משום דהמצוה הנעשית בשמחה היא משרה שכינה על העושה, דהיינו רוממות ומעלות הנפש. 
@22ט) 
@11נראה דר"ל מה מעורבב השחוק, אוי לו לשחוק כזה המעורבב עם הוללות, ודרש מהולל מלשון סבאך מהול במים. 
@22י) 
@11בילקוט הגירסא מה שמחת הת"ח שם, וקרוב לומר דמפרש ולשמחה - לשמחת התורה, כנוי לת"ח שהתורה משמחתו כמש"כ פקודי ה' ישרים משמחי לב, מה זו עושה שם. ולפי"ז יתפרש למה זה תמה רק על ת"ח במניעת הכניסה לשם, ולא על כל אדם כמ"ש בע"ז י"ח ב' אשרי האיש אשר לא הלך לטרטיאות ולקרקסיאות וכו', יען האיש ההמוני אולי יש לו איזה התנצלות שהולך כדי להפיג צערו ועצבותו, אך הת"ח שהתורה משמחתו למה לו להכנס לשם. 
@11וגם יש לפרש מה שאמר דוקא ת"ח ע"פ מ"ש בשבת ק"נ א' הולכין לטרטיאות ולקרקסיאות לפקח על עסקי רבים. והנה לפי"ז לאדם המוני יש לפעמים איזו אמתלא דתכלית הלוכו לשם הוא לטובת הרבים, משא"כ בת"ח אמרו במ"ר לקמן (ז' ז') על הפסוק כי העושק יהולל חכם, דלחכם אין להתעסק אף בצרכי רבים מפני שעושקים ממנו תלמודו, וא"כ אין לפניו גם אמתלא זו. 
@22יא) 
@11יש לפרש כונת הלשון מה מעורבב השחוק ע"ד הכתוב יושב בשמים ישחק, כלומר שמדת הדין שוחקת על רעתם הקרובה לבוא, וכן יתפרש בדרשות הבאות. 
@22יב) 
@11ואמנם צריך באור הלשון מה מעורבב השחוק ששחקה מדת הדין, מה עירוב בזה, והלא בפרט זה השחוק הוא שחוק תמים, אחרי דבאמת רשעים היו, וצ"ל ע"פ מ"ש בברכות י' ב' מי חדי הקב"ה במפלתן של רשעים, וכן אמרו (סנהדרין ל"ח ב') שאמר הקב"ה למלאכים בשעת טביעת המצרים מעשה ידי טובעים בים ואתם אומרים שירה, הרי דגם במקרים כאלה מצטער כביכול הקב"ה, וא"כ שייך באמת ערבוב השחוק כין שאין הקב"ה חפץ באבדת הרשעים, ואין השחוק תמים. וכן צריך לפרש בדרשה הבאה. 
@22יג) 
@11עיין מש"כ הבאור לעיל אות י"א וי"ב וצרף לכאן. 
@22יד) 
@11כלומר להשכיח רגלי אורחים עניים מארצם, שהיו מענים אותם ביסורין, כמבואר באגדות. 
@22טו) 
@11כלומר פרץ נחל אש וגפרית ממקום שהוא נובע וניגר [מלשון מים מוגרים (מיכה א')], הנשכחים מני רגל אלו אנשי סדום ששכחו רגלי תורת אורחים, כמש"כ באות הקודם. 
@22טז) 
@11אשת אהרן, ור"ל ששחקה מדה"ד על שמחת אלישבע ששמחה הרבה על גדולתה בעוד ששמחתה היתה עד ארגיעה, כדמפרש. 
@22יז) 
@11קאי על נדב ואביהוא, ומה דלא חשיב אלעזר ואיתמר מפני שהם כהנו אחר מות נדב ואביהוא כמבואר בפ' במדבר וימת נדב ואביהוא ויכהן אלעזר ואיתמר תחתם, ובזבחים ק"ב א' ובאיזו מדרשים הגירסא ה' שמחות וחשיב פינחס בן בנה משוח מלחמה, אבל בסע"ר סוף פרק ז' ובסוף מדרש משלי הגירסא כמו כאן, וצ"ל דהגירסות מן ד' שמחות ס"ל כמ"ד לא נתכהן פינחס עד שהרגו לזמרי (זבחים ק"א ב') וא"כ בעת מקרה נדב ואביהוא סגני כהונה עדיין לא נתכהן פינחס. ומה דתלה השמחה באלישבע ולא באהרן, י"ל משום דאהרן לא תלה כל הגדולות האלה בזכותו רק מחסדי ה' אתו ולכן לא החזיק טובה לעצמו לשמוח בכל אלה, משא"כ הנשים אין דעתן תקיפה כל כך להבליג על רגשותיהן ושמחותיהן הפנימיות. 
@22יח) 
@11כמש"כ לעיל אות ט"ז. 
@22יט) 
@11באגדה דריש פ"ז דגיטין מבואר שהוא האשמדאי מלך השדים. 
@22כ) 
@11אבל אי אפשר לפרש למשוך ביין את בשרי כפשוטו להרבות בשתיית יין, יען דכיון דסיים ולבי נוהג בחכמה וזה אי אפשר במרבה בשתיית יין כמש"כ במשלי כ' לץ היין הומה שכר כל שוגה בו לא יחכם, ולכן דריש יין כנוי לתורה וכמש"כ לכו לחמו בלחמי ושתו ביין מסכתי שאמרה כן החכמה שכתוב בריש הענין (משלי ט'), וכן דרשו כי טובים דודיך מיין - מיינה של תורה. 
@22כא) 
@11תרגום של תבונה - סכלנותא, וכן (קהלת י') יקר מחכמה מכבוד סכלות מעט, כלומר תבונה מעט, והוכרח כאן לדרוש כן ולא בפשיטות בטפשות, כלומר לבטל את כל עניני החכמה ולהשתעשע בתענוגות העוה"ז, יען כי א"כ הוא סותר עצמו תוך דבורו, באמרו מקודם ולבי נוהג בחכמה ואיך זה יאמר מיד ולאחוז בסכלות, לכן מפרש כי שם סכלות הוא שם נרדף ומשותף עם שם חכמה, כדמפרש. 
@22כב) 
@11ר"ל הגדלתי הרבצת התורה באמצעים שונים, כדמפרש. 
@22כג) 
@11דריש בניתי לי בתים ע"ש הכתוב במ"א ח' בנה בניתי בית זבול, הבית אשר בניתי, דמכוין למקדש, וכאן מכוין לבתי כנסיות ומדרשות שנקראים מקדש מעט. 
@22כד) 
@11כמבואר במס' עדיות פ"ב מ"ו, העיד ר' ישמעאל לפני חכמים בכרם ביבנה וכי בכרם היו יושבין אלא אלו סנהדרין שהיו יושבין שורות שורות ככרם, וע' סנהדרין ל"ז א', וגם אפשר ליחס שם כרמים לסנהדרין ע"פ הכתוב (הושע ב') ונתתי לה את כרמיה ותרגומו ואמני לה ית פרנסי, הרי שהפרנסים ומנהיגים מכונים בשם כרמים וגם סנהדרין בכלל. 
@22כה) 
@11כי המשנה הוא יסוד כל התורה שבע"פ, ונדמתה לגן ופרדס שהם היסוד לגדולי הפירות. 
@22כו) 
@11כמש"כ באות הקודם, כי המשנה היא יסוד כל התורה שבע"פ, וכל מה שנתחדש בתלמוד מרומז בלשון המשנה, ועל לשון המשנה הכל בנוי. 
@22כז) 
@11הדורשים בקהל עם, ומכונים בשם ברכות מים ע"ש הכתוב הוי כל צמא לכו למים וכל הצמא לדבר ה' הולך לשמוע אל הדורש אשר תכליתו לרוות צמאון השומעים. וגם יש לפרש הכונה ע"פ מ"ש דדברי אגדה ודרש מושכים את לבו של אדם, וברכות מים הם מעיינות נמשכים. 
@22כח) 
@11מפרש קניתי לי מעין הלשון ואת הנפש אשר עשו בחרן שנדרש על הגרים שגיירו אברהם ושרה, וה"נ כן, שספח מבני האומות על עדת ה'. 
@22כט) 
@11מלשון הכתוב במשה בכל ביתי נאמן הוא. 
@22ל) 
@11ותחלת הענין מפרש שמאמר זה תקרא החכמה והתבונה, כלומר התורה. 
@22לא) 
@11עיין בהקדמת הרמב"ם ליד החזקה שמתכלית התוספתות לבאר עקרי ועניני המשנה, והן תכללנה את יפיה ונעימותה, כהוספת ההוד וההדר אשר ישוו על תענוגות המלך, המשוררים והמשוררות, בנועם זמרתם. 
@22לב) 
@11אולי סמיך לדרוש המלה שדה כמו שודא דדייני, ולאו דוקא דיינים ממש, דהא אשה פסולה לדון, אלא ר"ל שופטות ומשגיחות, וכמו דבורה אשת לפידות, או דהפי' דיני, כלומר, קבעתי ופרשתי הדינין המיוחדין לגברים ולנשים. 
@22לג) 
@11ר"ל ששלמה נשא משא על תהלת א"י, ופתח בכניסת ישראל לתוכה. 
@22לד) 
@11הם עצים דקים כקנים שעושים מהם חצים ואינם גדלים אלא באיים רחוקים, ודריש כן מלשון צומח עצים דמיותר הוא דפשיטא הוא, דהלא זה תכונת שם יער שצומח עצים, לכן דורש על מין עץ שהוא יקר כעצי פרי. 
@22לה) 
@11לפי המשך הענין דרשות כל המלות שבפסוק זה דאיירי בעניני קודש אפשר לפרש הכונה שגם הנשים שבא"י אמרו שירת קודש כמו שירת מרים ודבורה אשת לפידות. 
@22לו) 
@11לא נתבאר ענין זה, ויתכן דהכונה ע"פ הכתוב ארץ וגו' ולא תחסר כל בה וגו', ובזה מיוחדת א"י בין כל הארצות. 
@22לז) 
@11דריש שדה מלשון לשד השמן שהן תפנוקין שונים. 
@22לח) 
@11מיני מרכבות של נוי בים וביבשה, ובלשון חז"ל שדה תיבה ומגדל, ובפ"ו מ"ה דמקואות השידה והתיבה שבים, ורש"י כאן בגמרא פי עגלה למרכבת נשים ושרים. 
@22לט) 
@11ר"ל וא"כ הוסיף חכמה גם על דוד אביו, ואמנם מפני כבוד אב לא פירש כן מפורש. 
@22מ) 
@11יתכן דמרמז למה שלמד ביגיעה, וזהו באף - בזעת אף, ויש גירסות שונות ופירושים שונים בדרשה זו. וגם אפשר לפרש כונת הדרשה ע"פ מ"ש בסוף ברכות ס"ג ב' עה"פ דמשלי ומיץ אף יוציא דם, כל תלמיד שרבו כועס עליו והוא שותק זוכה להבחין בין טמא לטהור, וזהו שאמר תורה שלמדתי באף, באפו של רבי, ובזכות שתיקתי נתקיימה תורתי בי. 
@22מא) 
@11יתכן דמרמז לשון שאלו עיני ע"פ מה שכתוב בו (ד"ה ב' י"א) וישאל המון נשים, וע"פ הדרשה ואחרי עיניכם - זו הרהורא דעבירה. 
@22מב) 
@11כמ"ש בשבת קנ"ב א' שמחת לב - אשה, וביבמות ס"ב ב' השרוי בלא אשה שרוי בלא שמחה, והוא שאמר הכתוב ושמחת אתה וביתך, וע' תוס' ר"ה ו' ב'. 
@22מג) 
@11סמך על הדרשה לקמן פרשה ט' על הפ' לך אכול בשמחה לחמך זו פרשת חלה, ושתה בלב טוב יינך זו פרשת נסכים, וכפי המתבאר לעיל פסוק ד' דכל הענין בעניני תורה איירי, יעו"ש. 
@22מד) 
@11כלי של חרס. 
@22מה) 
@11איירי לאחר שטרדו האשמדאי מכסאו וממלכותו כמבואר באגדה דגיטין ס"ח ב' ולעיל בפסוק ב' ובדרשה הסמוכה בזה. 
@22מו) 
@11כמש"כ באות הקודם דאיירי לאחר שטרדו האשמדאי ממלכותו. ואמנם לא נתבאר על מה מוסב הלשון וזה היה חלקי מכל עמלי ולמה מדייק באותה שעה, ויתכן לומר דהכונה כי אע"פ שנטרד מכל מלכותו ואבד כל טובו וסגולותיו, אך זה נשאר לו בטבעו שנשאר מפונק ואסטניס במאכל ובמשתה כאשר התרגל במשך מלכותו, ולא היה יכול לסבול מאכלים פשוטים וגסים הנועדים להמון העם, והנה מבואר בכ"מ שהגריסין הם מין פולין פשוטים הנאכלים להמון העם, ועתה כשנתנו לו מאכל של גריסים והכריחו אותו לאכלם ולא היה יכול לאכלם כי לא היה רגיל בכאלה מפני תפנוקו ואסטניותו מכבר, בכה ואמר זה חלקי מכל עמלי, כלומר לא נשאר לי מאומה מסגולותי וטובותי כי אני אסטניותי שאינני רגיל במאכלים פשוטים ועתה באתי לידי כך ומכריחים אותי לאכלם. 
@22מז) 
@11מקודם אמר והוספתי חכמה על כל אשר היה לפני, הרי דרכש חכמה למדי, וא"כ מה זה שאמר אח"כ ופניתי אני לראות חכמה, אלא מפני שנפנה לעסוק במעשיו כמ"ש ופניתי אני בכל מעשי שעשו ידי היה שוכח תורתו, ודריש ופניתי בפעל עומד - פניתי אל החכמה, וכן דריש ופניתי בפעל יוצא מלשון פניתי את הבית, כלומר פניתי ממני את החכמה, וכמו שדרשו במדרש משלי בשם אגור בן יקה (שם כנוי לשלמה), שאגר חכמה והקיאה. ובאור הלשון בשעתו הוא קודם שחטא ואחר שחטא. 
@22מח) 
@11של מלכות בבל שהיתה מכבדת עולה על האומות, וקרוב לומר דדריש וסכלות כמו וסבלות בחלוף אותיות בכל"ם. 
@22מט) 
@11ר"ל שלמד לדעת דעות כל בני האדם, אפילו של הטפשים. 
@22נ) 
@11ר"ל על עקרי ויסודי הנהגת העולם, שמתנהג הקב"ה כך וכך עם זה ועם זה. 
@22נא) 
@11כמש"כ לב מלכים אין חקר. 
@22נב) 
@11לכאורה פשוט הוא ואין צריך לפרש. ויתכן הכונה דמוסב על הלשון וראיתי אני, ור"ל דמי שמתבונן בדעת הסכלות הוא יבין ביותר את יתרון החכמה, משא"כ מי שמתחלה עסקו בתורה הוא לא יוכל להבין כ"כ במעלת התורה על דבר זולתה, כיון שלא התרגל בכל דבר זולת התורה. 
@22נג) 
@11מפרש עין בכנוי על ההשקפה הרעיונית, מלשון והאר עינינו בתורתך. 
@22נד) 
@11שלא ראה סוף מעשיו באברהם בעת שהשליכו אותו לכבשן האש שיצילו ה'. 
@22נה) 
@11באברהם כתיב נשיא אלהים אתה בתוכנו, ובנמרוד כתיב ותהי ראשית ממלכתו [וגם הוא אמרפל, כמבואר בעירובין נ"ג א'] וע' לפנינו בתו"ת פ' לך בפסוק ויהי בימי אמרפל. 
@22נו) 
@11ר"ל ואיך אפשר להשוות מיתת זה לזה, שזה אע"פ שגופו מת אבל זכרו חי וקיים לעד, משא"כ זה נמרוד כשמת, עבר ובטל זכרו מן העולם. 
@22נז) 
@11שלא ראה מראש שקללותיו יתהפכו לברכות כמש"כ ויהפך ה' אלהיך את הקללה לברכה, ואם ראה כן היה מונע מלקלל כדי שלא תסופנה ברכותיהם. 
@22נח) 
@11כנודע הדרשה ולא קם נביא בישראל כמשה, בישראל הוא דלא קם, אבל באוה"ע קם ומנו בלעם. 
@22נט) 
@11כמשכ"ל אות נ"ו. 
@22ס) 
@11כלומר דוד, ולאו דוקא בנה, דהא שלמה בנה, אלא הוא החל לבנות היסודות וגם הכין הכל, כמבואר במ"ר ריש שה"ש, וע' בזבחים נ"ד ב'. 
@22סא) 
@11קאי על נבוכדנצר, ואע"פ שהוא מלך מ"ה שנה כדיליף בפ"ק דמגילה מקראי, בכ"ז לא אמר אלא מ' משום דדוד לא מלך אלא מ', והכונה שזכה למלכות כדוד, ומכש"כ כיון שזכה יותר מדוד קשה ביותר. 
@22סב) 
@11כמשכ"ל אות נ"ו. 
@22סג) 
@11יתבאר ע"פ מ"ש במנחות ק"ג ב' והיו חייך תלואים לך מנגד זה הלוקח תבואה משנה לשנה, והיינו שחייו תלואים לו מדבר שהוא זולתו, דהיינו הכסף, ועיין מש"כ בתו"ת פ' תבא בפסוק הנזכר. 
@22סד) 
@11ר"ל ואיך יכול למות בשוה החכם האוכל לשובע נפשו [מפני שאוכל בזול] לזה הכסיל האוכל בצמצום לסבת אכילתו ביוקר. 
@22סה) 
@11ר"ל שחוזר ושונה משנתו תמיד. ויתבאר ע"פ מה שדרשו חז"ל (קדושין ל"א א') ושננתם שיהיו ד"ת מחודדים בפיך, שאם ישאלך אדם דבר אל תגמגם ותאמר לו, והיינו עיניו בראשו לשנן היטב, שמא ישאלוהו. 
@22סו) 
@11מפרש בגמרא דזה הוראה לדורות, דכל היכי דמשכחת תרי תנאי ותרי אמוראי דפליגי אהדדי כעין מחלוקת ב"ש וב"ה לא יעשו כקולותיו של זה וכקולותיו של זה ולא כחומרותיו של זה וכחומרותיו של זה, אלא או כקולותיו וכחומרותיו של זה או כקולותיו וכחומרותיו של זה. ואמנם פשוט הדבר כי איסור זה לנהוג כחומרותיו של זה וכחומרותיו של זה הוא רק היכי דאלה שתי החומרות סתרי אהדדי, וכגון שדרה וגלגולת של מת דלב"ש לא הוי חסרון אלא בב' חוליות ואם חסרה אחת עדיין מטמא באהל, וגבי טרפה נמי לא הוי חסרון וכשרה, ולב"ה הוי חסרון לגבי מת וחומרא לגבי טרפה, ולכן מאן דעביד בטרפה כבית הלל ובמת כב"ש הוי כסיל, דהא סתרי אהדדי, דהכא הוי חסרון והכא לא הוי חסרון. 
@22סז) 
@11דריש הלשון וסבותי, ומפרש דהכי קאמר, כבר יאשתי מליגע ועכשיו סבותי את לבי מליאש עוד, לפי שחשבתי כמו שאחרים יגעים לי כך אני יגע לאחרים. ואולי פירושו כי אך תקות לבו אבדה אך עמלו לא עזב מטעם שמפרש. ומצינו כעין רעיון זה באגדה דתענית בזקן אחד שנטע פרדס שיתבשל לאחר הרבה שנים, ושאלוהו על מעשיו אלה אחרי שבודאי לא יחיה עד העת ההיא, והשיב, כשם שהכינו אבותי לי כך אנכי אכין לבני וכו'. 
@22סח) 
@11ענין זה דכשרון לא נתבאר כאן מהו, גם הראיה לזה מפסוק בדבר ה' וכו' לכאורה אין לה קשר ויחס, אך הכונה דיחד עם דרשה זו בא להוציא שלא נפרש הלשון שעמלו כפשוטו, מלשון עמל ויגיעה, יען דבאמת קיי"ל לא בעמל ולא ביגיעה ברא הקב"ה את עולמו [ע' מש"כ בתו"ת פ' בראשית בפסוק בהבראם], ומפרש בזה שברא את עולמו גם בכשרון, ומהו כשרונו - שבדברו לבד שמים נעשו, והיינו בלא כל מעשה ופעולה ובלי כל יגיעה. ומה שקורא לזה עמלו היינו לפי ערך הרגשת האדם, שכל פעולה גדולה רבת הכמות נקרא עמל מבלי לחקור איך יצתה לפועל, וע' בב"ר ריש פרשה כ"ז. 
@22סט) 
@11שהיה להם כל טוב בעולם בלא טורח, וכמבואר בתנחומא פ' בראשית שהיו זורעים אחת לארבעים שנה, ובסנהדרין ק"ח ב' מבואר שהטעימן הקב"ה בעוה"ז מעין טובת העוה"ב. 
@22ע) 
@11ר"ל וגם טובה רבה כזו - היא הבל, שהרי סופם של אלו שנאבדו ונעקרו מן העולם כמש"כ וירא ה' כי רבה רעת האדם בארץ ויאמר אמחה את האדם וגו'. 
@22עא) 
@11ר"ל גם בלילה בשכבם חשבו איך ובמה לחטוא למחרת ביום, ומשמיענו בזה הפלגת חטאם. כך פרשו המפרשים, אבל לא נתבאר יפה הענין, וגם קשה למה לא אמר זה גם בדרשה שבסמוך לענין הסדומים, ולכן נראה דהכונה ע"פ מה שידוע שדור המבול נדון על חטא גזל ועריות, ולכן הוי הכונה שמכעיסין במעשיהם הרעים - בגזל, וגם בלילה לא שכב לבו מן העבירות - כנוי לעריות, אבל בסדומים לא היה עון זה, ולכן השמיט שם דרשה זו. 
@22עב) 
@11סמך על הפסוק הסמוך ליה ויהי הגשם על הארץ ארבעים יום וארבעים לילה, ומרומז זה בלשון לא שכב לבו שלא נח רוגזי' מהם גם בלילה. 
@22עג) 
@11עיין מש"כ באות הקודם, וסמך על המבואר במ"ר פ' וירא ס"פ נ' שנדונו בשעה שחמה ולבנה עומדות ברקיע, והיינו ביום ובלילה. 
@22עד) 
@11ר"ל לאחר עבודת היום ממלאכת השעבוד לפרעה נשתמשו בהם המצרים לצרכיהם הפרטים. 
@22עה) 
@11ועל פורעניות היום א"צ ראיה, כי כל המכות היו גם במשך היום. 
@22עו) 
@11והמשיל תורה ומע"ט לאכילה ושתיה, כי כמו אכילה ושתיה הם היסודות המחזיקות את גוף האדם כך תורה ומע"ט הם היסודות המחזיקים את נפש האדם, וכמ"ש בזוהר צו כ"ט ב' דמזונא דאורייתא איהי מזונא דנר"ן [נפש רוח ונשמה], ובפ' פינחס רכ"ז א', דנשמתא מתפרנסת במילין דאורייתא דאינון נהמא לה כענין נהמא דגופא ממילין דעלמא, ושם רמ"ד ב', דאתעסקת באורייתא מלחם אביה תאכל וכו'. וכמו אכילה בלא שתיה ושתיה בלא אכילה אינו די כך לא די תורה בלא מע"ט ומע"ט בלא תורה, כי תכלית הלמוד - קיום המעשים וכמ"ש ביבמות ק"ט ב' כל שישנו בעשיה ישנו בלמוד שנאמר ולמדתם לעשותם, וכנגד זה בעל מעשה בלא תורה ג"כ אינו נחשב, כי לא עם הארץ חסיד, ואמרו בתו"כ פ' אחרי (י"ח ל"א) ובספרי פ' ראה (י"ב כ"ח) ושמרתם ועשיתם, שמור ושמעת, מלמד שכל שאינו בכלל משנה אינו בכלל מעשה, משום שאינו יודע איך לכלכל מעשים טובים, מה לקרב ומה לרחק, וכדומה, ואפשר גם שיכשל במעשיו. 
@22עז) 
@11יתכן דכונת מאמר זה מתאים להדרשה שהבאנו לעיל ריש פרשה א' בפסוק הבל הבלים אמר קהלת, אלו אחר אמר הבל הבלים הייתי אומר זה שלא קנה ב' פרוטות מימיו הוא מגנה ממונו של עולם, אבל שלמה שכתוב בו אין כסף נחשב בימי שלמה למאומה, לזה נאה לומר הבל הבלים, ובארנו שם דהכונה היא דמי שלא נהנה מתענוגי עוה"ז לא שייך בי' שיאמר הבל הבלים, אחרי דמכיון שלא טעמן אינו יכול להבטיח כי הם הבל דאולי באמת יש בהם ממש, משא"כ שלמה שהשיג ונהנה מכל והוא אומר שהכל הבל, עליו יש לסמוך בזה, וזהו שאמר שלמה כאן מאן אכיל כמו דאכלית אנא ומאן עביד כמו דעבדית אנא, כלומר, מי היה יכול להשיג תענוגות העולם כמו שהשגתי אנכי, ויהיה היו"ד מן יאכל ויחוש עתיד במקום עבר, ועל כל אלה מעידני כי הכל הבל. 
@22עח) 
@11נסמך על המבואר באגדות דנמרוד הוא אמרפל וכמש"כ לעיל אות נ"ה, והרגו אברהם במלחמה ונטל כל הונו ורכושו, והוי הכונה לתת לטוב וכו', לתת אותו [את נמרוד] למי שהוא טוב לפני האלהים. 
@22עט) 
@11ע' במ"ר פ' תולדות שדרשו עה"פ ויאמר אבימלך ליצחק לך מעמנו כי עצמת ממנו מאד, אמר לו, כל אותן עצמות שעצמת ממנו הם לך, וזהו שאמר לתת לטוב וגו', לתת אותו את אבימלך למי שהוא טוב לפני האלהים. 
@22פ) 
@11ואיתא במ"ר במקומו (פ' ויצא) את כל אשר עשה אין כתיב כאן אלא את כל אשר עושה, צפה הקב"ה מה שעתיד לבן לעשות עם יעקב והיה צר צורה כיוצא בזה [בענין המקלות, שמבואר ענינם ס"פ ויצא], וזהו שאמר לתת אותו [את לבן] למי שהוא טוב לפני האלהים, ליעקב. 
@22פא) 
@11ר"ל לתת את טובם של החוטאים, ארץ הכנענים, למי שהוא טוב לפני האלהים, לישראל. 
@22פב) 
@11מבואר בס"ע [והובא בפירש"י לישעי' מ"ה פסוק יגיע מצרים], כי כאשר שב סנחריב מעל תרהקה מלך כוש ובא לירושלים הביא עמו חמדת כל אוצרות כוש ומצרים שהלכו לעזור את כוש ונפל בירושלים, וחזקיה ועמו בזזו הכל, וזוהי הכונה לתת לטוב וכו', לתת את טוב החוטאים למי שהוא טוב לפני האלהים, זה חזקיה. 
@22פג) 
@11מרדכי היה מצויין בחכמה שהיה מיושבי סנהדרין כמבואר במנחות ס"ד ב', ועל ידו באה שמחה לישראל, ולחוטא כנוי להמן, משום דכתיב כאן ענין לאסוף ולכנוס, כמש"כ את כבוד עשרו, וזהו שאמר לתת את טוב החוטא למי שהוא טוב לפני האלהים, וכמש"כ ותשם אסתר את מרדכי על בית המן. 
@00פרק ג 
@22א) 
@11ר"ל כל מאורע שבעולם אינה באה מצד המקרה אלא הכל הוגבל מהקב"ה מתחלת חדושו שבזמן זה וזה יהיו מקריו ומאורעותיו כזה וכזה, ולכל זמן יש טעם בדבר מפני מה לא היה קודם או אח"כ, וכדמפרש. 
@22ב) 
@11דריש זה במשל בענין מילת אברהם, משום דקשה ליה למה המתין הקב"ה לצות לאברהם על מצוה זו עד שיזקין, וכן קשה על אברהם גופי' למה לא מל עצמו כמו שקיים שאר מצות התורה, כמבואר ביומא כ"ח ב', ומפרש זמן היה לאברהם שתנתן לו המילה, ויתבאר ע"פ מ"ש במ"ר פ' לך פרשה מ"ו שבמכוון המתין הקב"ה במצות מילה לעת זקנותו של אברהם, שאז נצרר דמו ובנקל יהיה לו לסבול. 
@22ג) 
@11ר"ל מה שנמולו ישראל במצרים ובגלגל בימי יהושע ולא במדבר, הוא משום סכנה, שלא נשבה אז רוח צפונית שהיא מרפאה, כמבואר ביבמות ע"ב א' ולפנינו בתו"ת פ' בא בפסוק ויהי בחצי הלילה. 
@22ד) 
@11וסמך לדרוש בזה על התורה מלשון חפץ ע"ש הכתוב במעלת התורה וכל חפציך לא ישוו בה. 
@22ה) 
@11כי כל הני עתים דחשיב בסמוך הכונה שכולם ביד האדם לעשותם בזמנים שונים, וקשה מה שייך בלידה ומיתה עתים קבועים, שהרי אינם ברשות האדם, כי בע"כ נולד ובע"כ מת, ואף שלא בזמנו, ומפרש דאיירי בענין שבאמת תלוי ביד האדם שישתדל שיהיה נקי מן החטא בשעת מיתה כמו בשעת לידה. 
@22ו) 
@11מן החטא, וכמ"ש בבבלי ב"מ ק"ז א' עה"פ ברוך אתה בבואך וברוך אתה בצאתך תהא ברוך בצאתך מן העולם כמו בשעת בואך לעולם, יעו"ש. 
@22ז) 
@11וכמש"כ יראת ה' תוסיף ימים ושנות רשעים תקצורנה. ולא נתבאר מה שייכות סוף מאמר זה לדרשה זו. ואולי דריש מדלא כתיב עת להולד כמו עת למות, והלשון ללדת פירושו כמו להוליד, בפעל יוצא, ולכן דריש שביד האדם להוליד שנים לו לעצמו, והיינו במעשים טובים יזכה שיוסיפו לו שנים והוי כמו שמוליד הוא השנים. ולהיפך בידו להפחית שניו ע"י מעשיו הרעים [ולא אמר לפי"ז עת להמית, יען כי באמת לא שייך עת למעשים רעים, דלעולם אין עת לזה, אלא שאם עשה אותם עת למות היא]. 
@22ח) 
@11ר"ל מדה כנגד מדה, שזה שאינו מקיים פו"ר נראה שאינו חושש לקיום העולם. ומ"ש לעשרים שנה ולא לי"ח כבמשנה דאבות בן י"ח לחופה, וכן הוא בגמ' דקדושין כ"ט ב' כיון שעברו עשרים שנה ולא נשא אדם אשה אומר הקב"ה תפח עצמותיו, י"ל ע"פ המבואר ביבמות ס"ה ב' בפטור נשים מפו"ר משום דגבי מצות פו"ר כתיב וכבשוה [את הארץ], ודרשינן מי דרכו לכבוש במלחמה האיש ולא האשה, יעו"ש, וא"כ י"ל דבגברים נמי אין חיוב רק בזה שראוי לכבוש במלחמה, ובתורה מבואר כ"פ בשיעור זמן יציאה למלחמה מבן עשרים שנה ומעלה. ומ"ש באבות בן י"ח הוא רק בדרך ארץ. 
@22ט) 
@11וסוף הענין ואראך מתבוססת בדמיך ואומר לך בדמיך חיי, ופירש"י שם וז"ל כשבחרתי בך היית בלי שום תקון, ולפי שדימה הדבר ללידה הזכיר כאן תקוני הולד, עכ"ל. ואני תמה שהוצרך להביא בענין זה ממשל ודמיון לענין אחר, בעוד שנמצא מפורש אגדה מפורשת ומכוונת ממש לענין זה, וגם נסמכת על פסוק זה, והוא בסוטה י"א ב' ובשמ"ר פרשה כ"ג, כיון שהגיע זמנן של נשי ישראל ללדת [והיו יראות מן המצרים שלא יחטפו הולדות להשליכם ליאור] היו יוצאות אל השדה ויולדות שם, והקב"ה בכבודו יורד [כ"ה הגירסא במ"ר שם, ובתו"ת פ' בשלח בפ' זה אלי ואנוהו הוכחנו אמתת גירסא זו, ולא כהגירסא והקב"ה שולח מלאך, יעו"ש] ומשפר את הולד כחיה זו וכו', והרי זה ממש מכוון לענין שרצה כאן, וצ"ע. 
@22י) 
@11יתכן בטעם ותכלית הדרשה הזאת והבאות אחריה מענין כזה בשם החכם הדורש הזה, כי העתים השונים ומקריהם אף כי רחוקים הם בעניניהם כשתי הקצוות, קצה הזכות היותר גדול וקצה החוב היותר גדול, אפ"ה בידם ובכחן של ישראל להפך את ענין קצה האחד להשני, והיינו כשישראל אין עושין רצונו של מקום אז עת היותר חובה מצדו של הקב"ה, וכשעושין רצונו אז עת היותר רצויה ואהובה מצדו יתברך, והמוסר היוצא מזה פשוט ומבואר לכל, עד היכן מגיע כח מעשיהם של ישראל. 
@22יא) 
@11ר"ל שאין להתאונן על מה שמהרסים צרכי העולם בשעת מלחמה, כמו שעוקרים נטוע ומאבדים דברים בידים, יען כי גם זה מצרכי העולם והטבע לעקור בשעת מלחמה, למען יפול אימה על החוטאים בידעם כי יגרמו להם הפסד מרובה, ומעין מש"כ בשריפת עיר הנדחת כי תשמור את מצות ה', ור"ל כי כאשר תראה בחורבן העיר תזהר מלסור מדרך ה', וכן הלשונות שבתורה ישמעו וייראו, ולא יזידון עוד וכדומה. 
@22יב) 
@11ע' מש"כ לעיל אות י' וצרף לכאן. 
@22יג) 
@11כמש"כ באות י"א. 
@22יד) 
@11ר"ל בעת רדיפת האויב תנוסינה הנשים דרך פרצים מבלי שתמצאנה דרך פתחי שערים. 
@22טו) 
@11עיין משכ"ל אות י' וצרף לכאן. 
@22טז) 
@11נראה דמכוין למ"ש במו"ק כ"ז ב' אסור להתקשות [להצטער] על המת יותר מדאי אלא שלשה לבכי וכו', ואמר בזה שלא יאמר האדם כיון דלבו דוי יתאבל ויתאבל, אלא לכל עת, בשעת שיעור האבל עת לספוד, ואח"כ אסור לנהוג כזה, ועיין מש"כ בבאור לשון עת רקוד [ולא עת לשמות] בתו"ת פ' שמות בפסוק ויחגו לי במדבר (ה' א'). 
@22יז) 
@11בעת שהיה נכון האויב לעלות על ירושלים התרה הקב"ה ע"י הנביאים על זה שישובו מדרכם הרעה ע"י בכי ומספד ותגורת שק. 
@22יח) 
@11עיין משכ"ל אות י' וצרף לכאן. 
@22יט) 
@11יתכן דהכונה בענין הגדרים שבין איש לאשתו להתרחק זמ"ז בשעת טומאתה [עיין ביו"ד סי' קצ"ה], ואבנים כנוי לגדר, מלשון גדר של אבנים. ואמר בזה, עת להשליך אבנים, כלומר, לעזוב הגדרים, בשעת טהרתה, ועת כנוס אבנים, כלומר להשתמש בגדרים, בעת טומאתה, וזה הוא כדי להתרחק מעבירה. ואע"פ שדרשו חז"ל (סנהדרין ל"ז א') עה"פ סוגה בשושנים שאפילו גדר של שושנים די להפסיקן, אכן מי שחושש לעצמו צריך לגדור עצמו ביותר. 
@22כ) 
@11מכוין על מלך חזק כאבן, וקאי על חזקיה, וע' משכ"ל אות י'. 
@22כא) 
@11וסוף הפסוק ורבה העזובה בקרב הארץ, וע' משכ"ל אות י' וצרף לכאן. 
@22כב) 
@11ר"ל עת לשמור טובי העוה"ז ועת לאבדם בידים, ומפרש במ"ר במשל ממעשה שהיה באב ובנו סוחרים שפרשו לים בקביים דינרים ושמעו שהספנים מתלחשים להטילם לים ולבוז את כספם, מה עשו האב והבן, עשו עצמן כאלו מריבים זע"ז וכעס האב והטיל דנריו לים ובזה נצולו ממות, וכן במעשה הנביא יונה כתיב ויטילו האנשים את כליהם אל הים להקל מעליהם. 
@22כג) 
@11ר"ל עת שנענים מהקב"ה ע"י תפלה כמש"כ ובקשתם משם את ה' ומצאת כי תדרשנו בכל לבבך וגו', ועת לאבד כלומר להתאבד, כשפונים מדרך ה'. 
@22כד) 
@11עיין מש"כ לעיל אות י' וצרף לכאן. 
@22כה) 
@11עיין מש"כ לעיל בפסוק ב' אות י"א וצרף לכאן. 
@22כו) 
@11ר"ל שיתאחדו כל השבטים כאחד. ועיין מש"כ לעיל אות י' וצרף לכאן. 
@22כז) 
@11דבאבל כתיב האנק דום. 
@22כח) 
@11שנתייחד אליו הדבור מהקב"ה בפרשה שאחר ענין זה, ולא ע"י משה כמו בכל התורה. 
@22כט) 
@11ומפרש דום מלשון שתיקה, כלומר שלא יתרעם על הקב"ה ועל מדותיו. וע' בגיטין ז' א' פי' הלשון דום במובן אחר. ואמנם בכלל צ"ע מאי רבותייהו דאהרן ודוד, הא קיי"ל (ברכות נ"ד א') חייב אדם לברך על הרעה כשם שמברך על הטובה, ומפרש בגמ' שם דצריך לקבלינהו בשמחה, וא"כ בכל אדם הדין כן, וצ"ל דהרבותא כאן לענין קבלת שכר על שתיקה זו, דזה לא ידענו מגמ' דברכות, ובאהרן מבואר שקבל שכר כמש"כ באות הקודם, ובדוד צ"ל דסמך על הפסוק הקודם לזה גול על ה' דרכך וגו' והוציא כאור צדקך ומשפטיך כצהרים, כלומר דבעבור זה שהוא בא במשפט קשה אתך ישלח עזרתו וישועתו. 
@22ל) 
@11ר"ל שאומר הקב"ה מזמן רב החשיתי ושתקתי בצער ישראל בגלות. 
@22לא) 
@11עיין מש"כ לעיל בפסוק ב' אות י' וצרף לכאן. 
@22לב) 
@11ר"ל אפילו אלה האנשים שקודם מלחמה אהבו זה את זה, אך בשעת מלחמה, כגון אם הם משתי מדינות, והמדינות לוחמות זו עם זו, אז דרוש לשכוח האהבה הישנה וללחום באמת, וכן להיפך, לאחר ששקטה המלחמה דרוש לאהוב זה את זה. 
@22לג) 
@11כמשכ"ל אות י', יעו"ש וצרף לכאן. 
@22לד) 
@11ר"ל מכיון שהכל מה' לפי העתים, א"כ מה מהני אומן באומנתו ואדם כשר בכשרותי', ובצדקתו, אחרי שהכל יהיה כפי שדרוש להיות, כך פרשו המפרשים, אבל לדעתי קשה פי' זה, כי הלא בודאי אדם כשר מועיל הרבה לסבב עת רצון מהקב"ה, וממילא גם עת לטובה, וכמש"כ בארוכה לעיל בפסוק ב' אות י' יעו"ש, ולכן נראה דהלשון כשר בכשרותי' כאן אינו מלשון כשר וצדקות, אלא מלשון כשרון וציון בעבודה, ומלשון הכתוב כשרון המעשה, וכדומה, והוי לשון זה שם נרדף עם הלשון אומן באומנתי', ור"ל אחרי שכל הדברים תלויים בעת ובזמן א"כ מה יתרון לאיש בעמלו ובכשרונו, אחרי שאפשר שתבא עת ותחבל כל אשר עשה. 
@22לה) 
@11ר"ל משפטו ומנהגו. 
@22לו) 
@11עיין מש"כ בבאור מאמר זה אין אדם מת וחצי תאותו בידו - לעיל בפרש' ח' בפ' י"ג בלשון ענין רע אות ס"ב. 
@22לז) 
@11משפטו ודינו של גזל. 
@22לח) 
@11אחרי שחשב הנביא כמה וכמה עבירות שעברו אמר והנה, דעון גזל קשה מכולם. ואמנם תמה אני שלא הביא מקור לדבר זה כמ"ש בסנהדרין ק"ח א' כמה קשה כחה של גזל, שהרי דור המבול עברו על כמה עבירות ולא נחתם גזר דינם אלא על גזל, שנאמר כי מלאה הארץ חמס וסמיך ליה קץ כל בשר וגו', וצ"ע. 
@22לט) 
@11ר"ל הכסף עצמו נעשה קטיגור שלו, ויהיה לפי"ז באור הלשון לענות בו מלשון לענות בו סרה (פ' שופטים) והוא ג"כ מלשון קטגוריא, ומ"ש מתפלל ונענה בו צ"ל דדריש לענות כמו לֵעָנוֹת (בנפעל). 
@22מ) 
@11ר"ל כשתולין לו לחזיר על צוארו דקל רך הראוי וטוב למאכל [עיין עירובין כ"ח ב' וברש"י], והוא לדידי' אזיל להיות נובר באשפה. 
@22מא) 
@11ר"ל שנעשה יפה לפי שנעשה בעתו. ויש לומר דרומז למ"ש במ"ר ר"פ בראשית שקודם בריאת עולם זה היה הקב"ה בונה עולמות ומחריבן עד שברא עולם זה ואמר דין הניין לי. וזה הוא שעולם זה בשעתו נברא ויפה נברא. 
@22מב) 
@11דרשה זו מכוונת בערך ענינה להדרשה דלעיל פרשה א' פסוק ב' בדרשה הבל הבלים אמר קהלת, אלו אחר אמר הבל הבלים וכו' יעו"ש וצרף לכאן. 
@22מג) 
@11משום שהיה ראוי שתחלת בריאת האנושית מיציר כפיו של הקב"ה תהיה שלמה בכל המעלות הרוחניות, וזה יאות לאברהם. 
@22מד) 
@11דהמתקן צריך להיות במעלה יותר גבוה ממי שהוא מתקן אותו, ואברהם גדול שבאבות ואין למעלה ממנו ולכן לא היה מי שיתקן אותו. וכלל ענין התיקון בזה נראה דהוא רק תיקון נשמתו וחלקו לעוה"ב, וע"ד שאמרו ברא מזכה אבא, אבל אין הכונה תקון ממש את המעשים המקולקלים שעשה בעולם, שהרי באמת כל מה שקלקל אדה"ר בעולם נשארו מקולקלים עד עולם כמו מה שגרם מיתה לעולם, וכן מה שנאמר ארורה האדמה בעבורך, וזה קלקול נצחי, ובזה יתבאר המ"ר לקמן ז' י"ג בפסוק ראה את מעשה האלהים שאמר הקב"ה לאדה"ר תן דעתך שלא תקלקל מעשי בעולמי שאם תקלקל אין מי שיתקן אחריך, ולכאורה זה סתירה מכאן שאברהם תיקן, אלא ודאי דהכא איירי רק בתקון נפשו וזכותו של אדה"ר, והתם איירי בתקון גוף המעשים, שהם באמת לא נתקנו, ודו"ק. 
@22מה) 
@11ענין זה מחוסר באור, למה זה עתה יטעו הכנענים אילנות חדשות יותר מזמן הקודם, ולמה לא ימצאו ישראל עתה את אשר נטעו הכנענים זה מקרוב, אבל האמת דדרשה זו קטועה וחסרה היא, וצ"ל כמו שהיא בר"פ בשלח בזה"ל, כיון ששמעו הכנענים שישראל נכנסין לארץ עמדו וקצצו הנטיעות שהיו להם, ומכיון ששמעו שנתעכבו במדבר מ' שנה היו סבורים שבמדבר תהא דירתם, עמדו ונטעו נטיעות אחרות וכו', ובזה מבואר גם לשון דרשה זו שלפנינו, שמכיון שקצצו הכנענים כל הנטיעות היפות לא נשאר כי אם הישנות והריקות מימי נח. אך בכלל צ"ע בעיקר טעם זה, דהא בפסוק כתיב מפורש הטעם שלא נחם אלהים דרך ארץ פלשתים כי אמר אלהים פן ינחם העם ושבו מצרימה, ואיך זה אמר כאן טעם אחר, וצ"ל דהטעם פן ינחם העם וגו' הוא רק להסביר למה לא הוליכם בדרך קצרה, אבל גם זולת זה צריך טעם על ההליכה ארבעים שנה, שהרי לא היתה הדרך כל כך רחוקה שיהיו צריכים ללכת זמן מרובה כזה, ועל זה נותן טעם מנטיעות, שהיו צריכים להמתין עד שיתבכּרו הנטיעות וכדמפרש. 
@22מו) 
@11יתבאר ע"פ מ"ש בילקוט דמחלוקת זו היתה מפני חטא דוד, וא"כ היה זה צריך להיות בשעתו. 
@22מז) 
@11ומפני זה יתעכב בנין הבית. 
@22מח) 
@11ר"ל אפילו בדבר עבירה הכל נחשב לפי העת, אינו דומה כלה המזנה בתוך חופתה לאשה המזנה אחרי שנים רבות שעזבה בעלה, וכן אלו היו ישראל עושין העגל אחר כמה שנים לאחר מתן תורה לא היה החטא גדול כל כך כמו שעשו מיד לאחר מתן תורה, וכן כל כיוצא בזה. 
@11וגם י"ל דמכוין למ"ש בנזיר כ"ג ב' גדולה עבירה לשמה, ומפרש כגון יעל אשת חבר הקיני שנזדוגה לסיסרא כדי שתוכל להרגהו, וזהו שאמר אפילו לדבר עבירה יפה בעתו, כלומר כשהזמן והמצב גורם לזה. ויש לכוין לזה דרשת הירושלמי ביומא פ"ו ה"ה עה"פ אם יהיו חטאיכם כשנים כשלג ילבינו וגו' בזמן שעונותיו של אדם כפי שניו, כלומר כפי ערך שנותיו וחום גופו ודמו, אז כשלג ילבינו, מפני שאין האשם גדול כ"כ מסבת תקיפת היצה"ר, יתר מכאן, כלומר שהחטא הוא שלא לפי ערך השנים, כגון שהזקן חוטא בחטא הראוי לצעיר לימים, אז רק כצמר יהיו. 
@22מט) 
@11מפרש במדרש שוחר טוב סי' א' דדריש העולם מלשון עוללים. 
@22נ) 
@11כדי שיזכרו יום המיתה ולא יעמיקו לחטוא. 
@22נא) 
@11ביוהכ"פ בעת שהיו שומעים אותו יוצא מפורש מפי כה"ג, היה נעלם ונשכח מהם מיד, וטעם הדבר יתבאר באות הבא. 
@22נב) 
@11נראה דמוסב על העלמת שם המפורש, יען דעל זכרון יום המיתה א"צ טעם דפשוט הוא כמש"כ. ונראה הכונה, דהוא ע"ד מ"ש אין דורשין במעשה בראשית ובמעשה מרכבה, ובמה לפנים ומה לאחור ומה למעלה ומה למטה, והוא מפני קדושת ודקות הענין אפשר שיטעו ויכשלו בהדעות ויחללוהו, וזוהי גם הכונה כאן בענין שם המפורש שמפני קדושתו היתירה אין מן הראוי שיהיה שגור בפי הכל, ולכן נשכח, וענין קדושתו הוא שעל ידו אפשר לדעת בעניני מעשה בראשית ומה לפנים ומה לאחור וכו', והם ענינים דקים שאין כל מוח סובל אותם, ואפשר גם לטעות ולתעות בהם, ומכוון לפי"ז הלשון מבלי אשר לא ימצא האדם את המעשה אשר עשה האלהים מראש ועד סוף, והיינו עניני מעשה בראשית ומרכבה וכו'. 
@22נג) 
@11ר"ל קשה לאדם חלום יותר ממלקות, וטעם הדבר מפני שמטבע האדם לדאוג הרבה לחלום רע, וזו היא רעתו. 
@22נד) 
@11ר"ל ליישר הדעות העקומות שבלב האדם, וזה הוא מפני שהוא דבר המחריד ביותר, ולא מצינו כל תכלית ותועלת מענין רעמים. 
@22נה) 
@11פשוט הוא דהקב"ה א"צ לעולם אלא בראו לתכלית האדם, ותכלית האדם לירא ממנו, והוא ע"ד מ"ש באבות שאלמלא מוראה של מלכות איש את רעהו חיים בלעו, וכן הוא אלמלא מוראו של הקב"ה היו עושין במחשך ובמסתרים מעשים מגונים. 
@22נו) 
@11מפני שהוא יציר כפיו של הקב"ה, ואין ראוי שיעלה בו רקבון וכליה. 
@22נז) 
@11ר"ל מלפניו ולא מפני בו"ד, ואלמלי היה חי וקים לעולם היו מחלקין לו כבוד ומורא אלהית. ומכוון הענין למ"ש באגדות דכשנברא אדה"ר בקשו מלה"ש לומר לפניו שירה [ר"ל כבוד אלוה] מיד ויפל ה' תרדמה על האדם, ובזה הראה כי אין לו כח רוחני, משום דבכח רוחני לא שייך שינה כמש"נ הנה לא ינום ולא יישן וגו'. 
@22נח) 
@11בדור הפלגה לא מצינו במקרא מענין מבול, וצ"ל דסמך על הדרשה במ"ר ס"פ נח פ' ל"ח על הפסוק ויפץ ה' אותם אל תקרא ויפץ אלא ויצף, כלומר שהציפם ושטפם במבול, יעו"ש. 
@22נט) 
@11וכמש"כ בירמיה אם לא בריתי יומם ולילה חקות שמים וארץ לא שמתי, דהיינו ברית התורה, ויסודה של תורה יראת ה' כמש"כ מה ה"א שואל מעמך כי אם ליראה וגו'. 
@22ס) 
@11ואע"פ דבפסוק זה לא נזכר שמים וארץ, אך יתבאר ע"פ מ"ד בסמוך פ' כ' בדרשה הכל הולך אל מקום אחד, לפי שכל מה שברא הקב"ה בשמים ברייתו מן השמים וכל מה שברא בארץ ברייתו מן הארץ. ונראה הבאור ע"פ מש"כ הרמב"ן בריש בראשית דשמים וארץ הם היסוד והחומר לכל הנמצא בעולם ומהם נבראו הכל, אלה אשר בשמים ממעל - יסודם בשמים, ואשר בארץ מתחת - יסודם בארץ, ולכן נקראו השמים והארץ אבות ביחס כל הנבראים שהם תולדותיהם. ומבואר דכשרוצים לכלול את כל מיני הנבראים שבעולם בשם אחד כללי ויסודי קורין אותן בשם שמים וארץ, ולכן אחרי שאמר בפסוק זה ידעתי כי כל אשר יעשה האלהים, לכן יחס אליהם שם שמים וארץ בערך אבותיהם של כל אלו ודרש מה שדרש ביחוס לשם זה. 
@22סא) 
@11והוא קודם שאמר הקב"ה יקוו המים וכו'. 
@22סב) 
@11והאוקיינוס גדול כמה וכמה פעמים מן העולם ע"ד שהעולם נדמה באוקינוס ככדור והים כקערה, כמבואר בתוס' ע"ז מ"א א' בשם הירושלמי יעו"ש. 
@22סג) 
@11כמש"נ (ישעיה י"א) והחרים ה' את לשון ים מצרים. 
@22סד) 
@11כמש"כ לעיל אות נ"ו. 
@22סה) 
@11טעם הדיוק מדלא פירש הכתוב אם הנרדף הוא רשע או צדיק, ש"מ שסתמא אמר, ומה שהוספנו במוסגר ואפילו צדיק רודף רשע, כ"ה בויק"ר פרשה כ"ז ובתנחומא פ' אמור סי' ט'. 
@22סו) 
@11נמרוד הוא אמרפל, כמבואר בעירובין נ"ג א', וכל עיקר המלחמה מד' מלכים היתה בשביל אברהם כמבואר במ"ר פ' לך פ' מ"ב. 
@22סז) 
@11כמו שאמר לו אבימלך לך מעמנו כי עצמת ממנו מאד. 
@22סח) 
@11דריש שער ע"ש מקום המשפט כמו ועלתה יבמתו השערה, וכן דרש התוך כמו חתוך בחלוף אות ה' בח' מפני שהם ממוצא אחד. [וכהאי גונא דרשו במגילה ט"ו א' התך זה דניאל ולמה נקרא שמו התך שכל דברי מלכות נחתכין על פיו ובתו"ת פ' קדושים בפ' קודש הלולים הבאנו כמה דוגמאות מדרשות חז"ל בחלוף ה' לח'], וענין חתוך הלכות כלומר שמשם יוצאות ההלכה חתוכה ופסוקה, ור"ל שבמקום הסנהדרין, מקום המשפט, שם ישבו שרי בבל הרשעים ודנו משפטי רשע. ומה שראה כאן לדרוש כן הוא משום דלא מצינו בכל המקרא שער בירושלים שנקרא בשם התוך. 
@22סט) 
@11כאן דריש רשע מלשון רעה, כלומר שם עלתה רעה וצרה, וכן בדרשה הבאה. ויש לפרש כונת הדרשה ע"פ מ"ש ביומא ס"ו ב' דאלה החוטאים שהיה בהם עדים והתראה נדונו בידי אדם ואלה שלא היה בהם כאלה נדונו בידי שמים, והוי תכלית הכונה, דלא יאמר אדם דמקום שלא תשיגנו יד המשפט יצא חפשי מעונש, אלא לא כן שמה תשיגנו הרעה בידי שמים. ויתכן דהכונה שהרעה היתה בכפלים, בידי אדם, כמ"ש עברו והרגו וכן בידי שמים כמש"נ ויגוף ה'. 
@22ע) 
@11כמש"כ באות הקודם. 
@22עא) 
@11קאי על ירושלים, ואע"פ דלא מצינו מפורש שהרגו את אוריה בירושלים, אך מכיון דכתיב דיהויקים הרגו והשליך נבלתו אל קברי בני העם, מסתמא היה זה בירושלים. 
@22עב) 
@11מוסב על מקום הר סיני מקום שעמדו אז במדבר, וכמש"כ בענין (פ' תשא) ויתנצלו בני ישראל את עדים מהר חורב, והוא הר סיני, כמבואר בשבת פ"ט ב'. 
@22עג) 
@11מקום שבו דנין למיתה, ור"ל זה עולה מפני שמלסטם וזה עולה מפני שעסק בתורה. 
@22עד) 
@11כעין עשרה הרוגי מלכות. 
@22עה) 
@11הוא ע"ד מ"ש באבות אל תהי מפליג לכל דבר לפי שאין לך דבר שאין לו שעה וכו'. 
@22עו) 
@11ר"ל שהרשעים משלמין להם שכרן בעוה"ז כדי ליפרע מהן בעוה"ב, וכן בסיפא בדרשה הבאה בצדיקים כדי לברר להם צדקתם לשלם להם שכרם בעוה"ב בשלמות נפרעים מהם בעוה"ז. 
@22עז) 
@11מפרש הלשון על דברת מענין סדר ומנהג, כמו כעדר בתוך הדברו (מיכה ב'), דבר אחד לדור, ור"ל על מנהגם שהם נוהגים. 
@22עח) 
@11ע' מש"כ לעיל אות ע"ו. 
@22עט) 
@11וע' לפנינו בשה"ש פרשה א' פסוק ט"ז בדרשה עיניך יונים המשיל ענין מדה זו ליונה, וכלפי כל ישראל לא רק לצדיקים. 
@22פ) 
@11דהלשון ומותר האדם מן הבהמה אין וגו' משמע דהמותר שיש לאדם מן הבהמה אינו שוה כלום, א"כ מתבאר שיש איזה יתרון, ומהו זה. 
@22פא) 
@11שאינו נפנה מן הצד כבהמה לעין כל אלא מלמטה כדי שלא יתבזה. 
@22פב) 
@11אפופרין [או אפופדין] הוא מושב מתחת לכסא ותרג"י לפסוק ותחת רגליו כמעשה לבנת הספיר - אפיפודין דרגלוי, וע' במס' כלים פכ"ד מ"ו, ולשון נקיה הוא לבשר עגבות, ור"ל שבית נקובתו סגור בבשר ואפופרין כפוי עליו, וע' באות הסמוך. 
@22פג) 
@11זה נסמך ג"כ על לשון אפופרין שזכר למעלה וכפי הבאור שבארנו באות הקודם, ורק למעלה שימש בלשון זה לענין העדר בזיונו של אדם כמש"כ שם, מפרש כאן לענין טובתו של אדם ונוח לגופו שלא יהא מצטער בשעת ישיבתו, וכ"מ במ"ר פ' בראשית ס"פ י"ז עה"פ ויסגור בשר תחתינה עשה לו מנעול ואפיפודין כבוש עלי' כדי שלא יהיה מצטער בשעה שיושב, והענין מבואר. 
@22פד) 
@11שכל אלה הם לכבודו של אדם. ויתרון הם בו על כל הברואים. 
@22פה) 
@11עיין מש"כ לעיל פ' י"ד אות ס' וצרף לכאן. 
@22פו) 
@11יתכן דרומז למ"ש בחגיגה י"ב ב' שבעה רקיעים, ואחד מהם. הנקרא ערבות אוצר בתוכו נשמתן של צדיקים, יעו"ש. 
@22פז) 
@11מוסב על מלך אשור, והוא לשון מליצי על שפלותו ומסירתו ביד אויבו, ומדהמליץ בלשון ירידה לשאול דריש דכתב כן על שם סופו לירד לגיהנם המכונה שאול ע"ש הכתוב ישובו רשעים לשאולה, שנדרש על גיהנם, כנודע. 
@00פרק ד 
@22א) 
@11כמ"ש בשבת ל"ב ב', ונקראים עשוקים מפני שאין כח בידם להציל עצמם מיד עושקיהם כח. 
@22ב) 
@11יש לפרש הכונה שאומרים שעשוקים הם מטובת עוה"ז בשביל תורתם, ובאמת אינם ת"ח. 
@22ג) 
@11יתכן בטעם הדרשה ע"פ מ"ש כ"פ באגדות כל מקום שנאמר אין לו - הוי לו, כלומר באיזה זמן מן הזמנים הוי לו [ע' מ"ר ס"פ נח בפסוק ותהי שרי עקרה אין לה ולד] וכאן כתיב אין להם מנחם משמע דבאיזה זמן יש להם מנחם, ודריש שלעוה"ב מתנחמין, וכהאי גונא דרשו במ"ר איכה א' ב' בפ' אין לה מנחם ודריש דהוי לה כמש"נ אנכי אנכי הוא מנחמכם. 
@22ד) 
@11שכן כתיב ע"ז (פ' תשא) וינחם ה' על הרעה אשר דבר וגו'. 
@22ה) 
@11לא פרשו המפרשים ענין דביקת השערים וטעם הדבר, אבל יתבאר ע"ע המבואר במ"ר פ' וארא ריש פרשה ח' בזה"ל, שעשה שלמה ארון של י' אמות וכיון שהגיע לפתח ביהמ"ק שהיה ג"כ גבוה י' אמות, ואין י' אמות יכולין להכנס בתוך י' אמות [ר"ל שחלל המקבל צריך להיות גדול קצת מהדבר הנכנס] היה שלמה מתבייש שלא שת לבו מתחלה לזה וכו', ומבואר בזה שהלשון דבקו שערים שבגמרא הכונה שער הפתח עם גובה הארון. ויתכן שהמליץ בלשון כזה משום דמבואר עוד שאמר הפסוק שאו שערים ראשיכם, דלפי שבארנו הוי הכונה על נשיאת פתח ביהמ"ק. 
@22ו) 
@11יתכן דסמיך לדרוש כן משום דקודם לפסוק זה נאמר קומה ה' למנוחתך אתה וארון עוזך, דמשמע שעל העמדת הארון למקומו מוסבת הבקשה. 
@22ז) 
@11שלתקנת הכלבים לא הצריכוהו לשנות טלטול הנבילה ואת האריה המת אסרו לטלטל אלא ע"י ככר או תנוק, ורש"י הביא בשם יש מפרשים שהטובה בזה שהקדימו תשובת הכלב לתשובת הארי', ולדעתי פירוש זה אינו מבואר כ"כ דעכ"פ במה טיבותי', ולבד זה פי' זה נדחה ממ"ר רות פרשה ג' ששם הובאה אגדה זו ומבואר שהקדימו שאלת המת מקודם. 
@22ח) 
@11באגדה דחלק מחלוקת החכמים מי היו אלה העצמות היבשות, רב אמר אלו בני אפרים שיצאו ממצרים לפני הקץ והרגום אנשי גת כמבואר בד"ה א' ז', ושמואל אמר, אלו בני אדם שכפרו בתחיית המתים וכו', וענין קריבת העצמות מוסב על מה דכתיב בסמוך בענין ההוא כה אמר ה' לעצמות האלה הנה אני מביא בכם רוח וחייתם ונתתי עליכם גידין והעליתי עליכם בשר וגו', ועל זה כתוב ותקרבו עצמות עצם אל עצמו, כלומר כל עצמות הגוף שהיו מונחין מפורדין ומפוזרין התחילו להתקרב כל אחד ואחד אל עצם חבירו כפי יצירתן, ומפרש בזה ששמעו בקול ה' שצוה עליהם שיחיו. 
@22ט) 
@11בפסיקתא רבתא סי' ב' ובמ"ר פ' וארא ר"פ ח' ליתא הלשון אלף עולות, וכן נכון, יען כי מספר אלף עולות לא הקריב בשעת בנין המקדש, רק אצל במה בגבעון, ובבנין ביהמ"ק הקריב כ"ב אלף עולות בקר ומאה ועשרים אלף צאן, ואולי צ"ל כאן והקריב אלפי עולות, ולא חש לפורטם כאן בפרטיות כי לא זהו מעיקר הדרשה כאן. 
@22י) 
@11כי דור המבול לא חיין ולא נדונין [סנהדרין ק"ח ב'] משא"כ הסדומיים והמצרים נדונין לדראון עולם. 
@22יא) 
@11עיין מענין זה במ"ר ס"פ בראשית פרשה כ"ח על הפסוק אמחה את האדם וכו', דרשו אלף דור עלה במחשבה להבראות, וסמיך זה על הלשון דבר צוה לאלף דור, ועל הפסוק אדם אחד מאלף מצאתי, יעו"ש, וכאן דריש שטוב משניהם, מן המתים ומן החיים, אלה אשר לא נבראו כלל, וכמ"ש בעירובין י"ג ב' נמנו וגמרו נוח לאדם שלא נברא וכו'. 
@22יב) 
@11מרוב צער, וכעין לא תתגודדו ולא תשימו קרחה בין עיניכם למת, כלומר בשביל צער מן המת. וכן (מ"א י"ח) ויתגודדו כמשפטם בחרבות, כדי לצער עצמם, ומעין זה היא המליצה אוכל את בשרו. 
@22יג) 
@11מתאר את העוה"ז לערב שבת מפני שהיא עולם ההכנה לזכיות בעוה"ב ע"י מצות ומע"ט, ועוה"ב ליום השבת מפני שהוא בערך יום שכולו שבת ומנוחה, דאז אין עוד זמן המעשה וקנין השלמות רק תשלום הגמול לבד. 
@22יד) 
@11ר"ל אינו חוזר עליהם כפעם בפעם, וקרי להלכות שרגיל בהם כף נחת שעל ידי רגילתו בהם יש לו נחת רוח, והלמוד הרב הבלתי רגיל לו קורא מלא עמל שעל ידי שאינו רגיל בהם יש לו עמל וטרחה לחזור עליהן ולמצאן. 
@22טו) 
@11הנמשל פשוט, שהלמוד שאינו רגיל בו משתכחים ממנו והמה לו כצפרים עפות. 
@22טז) 
@11שעל ידי שמרבה בסחורות רבות שלא הורגל בזה הוא קרוב להפסד. 
@22יז) 
@11כי ע"י שלא יוכל לפקח ולהשגיח על כל שדותיו לכן אינו מוצא ברכה אף באחת מהן, ונמצא מאבד כל אשר לו, והלשון צפרים אוכלים אותו יתכן דהכונה דמפני שאי אפשר לו להשגיח על כל הגנות לכן מתפשטין הצפרים עליהן ואוכלין כל גידוליהן. 
@22יח) 
@11כי אחרי שהעולם הבא אינו עולם של מעשה וקנין השלמות וכמ"ש במתים חפשי כיון שמת אדם נעשה חפשי מן המצות, א"כ מה שיש לו לקנות ולתקן בעולם הזה, עולם המעשה, אף כי בשעה אחת, אי אפשר לקנות בכל חיי העוה"ב, ועיין לעיל אות י"ג. 
@22יט) 
@11ר"ל כי אע"פ שבשבת אינו מרויח, בכ"ז טובה היא מהריוח של כל ימות השבוע, והוא ע"פ מה שדרשו בירושלמי ברכות פ"ב ה"ז הפסוק דמשלי י' ברכת ה' היא תעשיר ולא יוסיף עצב עמה, דקאי על שבת דכתיב בה ויברך אלהים את יום השביעי, וא"כ בשמירת יום השבת כתקונה מתעשרין, וגם בזכות שבת נגאלין, וא"כ רבה טובתם מטובת ימי השבוע, שהיא המשפעת כח הברכה לימי המעשה, וע"ע במ"ר פ' בראשית פרשה י"א ומש"כ אנו בתו"ת פ' בראשית בפסוק ויברך אלהים את יום השביעי. 
@22כ) 
@11שמקום קטן בארץ הזאת טוב לפי שיש בו נחת רוח לזריעה ולנטיעה יותר ממקום רחב בעבר הירדן שיש בו עמל למצוא מקום לזריעה, ואשר על כן היו מתאוננים על עצמם על אשר בקשו מקודם חלקם בעבר הירדן. 
@22כא) 
@11נראה דר"ל כפרה ברצון הנפש וכמ"ש במנחות ק"ד ב' על פסוק זה ונפש כי תקריב קרבן מנחה, מפני מה נשתנית מנחה שנאמר בה ונפש, אמר הקב"ה, מי דרכו להביא מנחה - עני, מעלה אני עליו כאלו הקריב נפשו לפני, משא"כ הכהן הגדול שהוא מקריב הקטורת משל צבור ע"פ הסדר הרגיל והקבוע. 
@22כב) 
@11ר"ל נסו ודגלו הפרוש על כל החיים, ומוסב על הפסוקים הסמוכים שיש איש אשר גם בן ואח אין לו והוא מחסר נפשו מטובה ואינו דואג על העתיד, ואינו יודע כי מצודתו של מלאך המות פרושה עליו. 
@22כג) 
@11יש לפרש דכמו שישראל נקראו בנים ואחים, וזהו בשעה שעושין רצונו של מקום, כך בשעה שאין עושין רצונו נופלים ממדרגתן זו מיחס בנים ואח להקב"ה, וזהו שאמר גם בן ואח אין לו בשעה שאין עושין רצש"מ, וא"כ למי אני עמל אם אין הצדיקים עושין לפניו מצות ומע"ט. 
@22כד) 
@11אין הפי' לכל עמלו - לכל טרחתו, שהרי באמת רק בדבר ה' שמים נעשו, ואיתא במ"ר פ' בראשית פרשה י"ג, בלא עמל ובלא יגיעה ברא הקב"ה את העולם, וע' מש"כ בתו"ת פ' בראשית בפסוק אלה תולדות השמים והארץ בהבראם (ב' ד' אות ט') - אלא הכונה לכל המעשה הנעשה, ויונח על זה לשון עמל מענין משא גדול וכבד. 
@22כה) 
@11דברים אלו מדברי שלמה שדבר בעדו, ור"ל שאם אין עושין כן הלא כל מה שברא הקב"ה בעולמו - הכל הבל, וזה לא יתכן, ולכן צריך להשתדל בקיום מצות ומעשים טובים ויהיו נאים למעשה הקב"ה בעולמו, וכן יתפרש בדרשות הבאות בלשון זה שהוא מדברי שלמה. 
@22כו) 
@11לא נתבאר המקור בתורה שגם אח לא היה לו אז, ואדרבה מהמשך לשון הפרשה ס"פ נח ותחלת פ' לך משמע דכשנצטווה על היציאה מארצו שזה היה מעשה אחר כבשן האש עוד היו לו אחים, וקשה להחליט בזה, ואולי הכונה בן ואח בדעות, וכמי שדרשו במגילה י"ג ב' ויגד יעקב לרחל כי אחי אביה הוא וכי אחי אביה הוא אלא אמר לה אחיו אני במדות, וכן בן נקרא זה שמלמדין אותו חכמה ודעה, וכמ"ש כל המלמד את בן חבירו תורה מעלה עה"כ כאלו ילדו, וכן דרשו בספרי ושננתם לבניך אלו תלמידיך, וה"נ הכונה שבדעותיו בהכרתו את ה' היה יחידי בעולם. 
@22כז) 
@11כמש"כ לעיל אות כ"ה. 
@22כח) 
@11יתכן דמרמז לענין מעשה העגל, ששבט לוי היה האחד שלא נשתתף בו. 
@22כט) 
@11י"ל דמכוין להקטורת דכתיב בשבט לוי ישימו קטורה באפך וכליל על מזבחך ברך ה' חילו, והוא מפני כי הקטורת מעשרת כמבואר ביומא כ"ו א'. 
@22ל) 
@11כמשכ"ל אות כ"ה שזה מדברי שלמה. 
@22לא) 
@11הלשון אינו רואה כאן הוא מענין דעת והבנה, מלשון ולבי ראה הרבה חכמה, ור"ל אינו נותן דעתו כלל שבעבירה זו יגרום מיתה לבניו, וצ"ל דרומז לבניו הקטנים כמ"ש שבת ל"ב ב' בעון פלוני ופלוני בניו של אדם מתים כשהם קטנים, אבל בגדולים כתיב לא יומתו אבות על בנים ובנים לא יומתו על אבות. 
@22לב) 
@11יתכן הכונה ע"פ מ"ש עבירה גוררת עבירה, וא"כ הלא אין קץ למעשיו הרעים אחרי שכל עבירה גוררת עוד אחת, עד אין קץ ותכלית. 
@22לג) 
@11מוסב על היצה"ר שעינו לא תשבע עושר ממעשיו הרעים, שלגבי' הוו מעשים רעים של אדם מעין עושר, אחרי שזה כל מגמתו לפתות ולהרע ואל זה עיניו נשואות. ובהשיגו מבוקשו - הוא עשיר. 
@22לד) 
@11יתכן דבא לרמז למה נקרא עינו בלשון יחיד, ובמשלי (כ"ז ב') מצינו דכתיב ועיני האדם לא תשבענה, בלשון רבים. 
@22לה) 
@11ר"ל שמחזירן מטעותן אל דרך האמת. 
@22לו) 
@11וצ"ע לכוין כלל דרשה זו עם המאמר שבחז"ל קדירא דבי שותפי לא חמימי ולא קרירי (ב"ב כ"ד ב') ופירש"י מפני שזה סומך על זה וזה על זה, הרי שתפסו חז"ל ענין שותפות בכלל לגריעותא, וכאן דרשוהו לשבח, אכן מעין דרשה שלפנינו מצינו בחז"ל בשני שותפים כשאחד רוצה להפרד מהשותפות יכול חבירו השותף לעכב מפני דיכול לומר לו מזלא דבי תרי עדיף (ב"מ ק"ה א'), ומעין כונה זו בכתובות ק"ג א' הלשון ברכת הבית ברובה, ופירש"י שני אדם שעוזרין זה את זה משתכרין ומזל דרבים עדיף, עכ"ל, ולפי זה צ"ל דגם כאן איירי לענין המזל, ויתבאר לפי"ז מ"ש והחוט המשולש לא במהרה ינתק כשהם שלש משום דבכהאי גונא נקרא מזל דרבים, דשלשה נקראו רבים, כמ"ש בגיטין מ"ו א' וכמה רבים - שלשה, ומה שאמרו קדירא דבי שותפי וכו' ענין אחר הוא, דאם באמת סומכין במעשיהם זה על זה בודאי חסרון הוא, אבל כשעושין כולן באמונה, כאדם בתוך כולו שלו, יש מעלהה יתירה ממזל דרבים. 
@22לז) 
@11יתכן דמרמז למ"ש בנדה ל"א שלשה שותפין באדם אביו ואמו והקב"ה שהוא נותן בו רוח ונשמה וכו' יעו"ש. 
@22לח) 
@11סמיך על הדרשה דסוטה י"ב א' ותרא אותו כי טוב הוא, רבי מאיר אומר טוב שמו, ועיין מש"כ בתורה תמימה פ' שמות בפסוק הנזכר. ויתפרש הלשון טובים השנים זה עמרם ויוכבד בשעה שבטלו הגירושין שלהם ונשאו מחדש, מן האחד, בעת שנתגרשו והיו זה לעצמו וזו לעצמה, מפני שאח"כ ניתן להם שכר טוב זה משה, וכדמפרש. 
@22לט) 
@11ויתפרש הלשון אשר יש להם שכר טוב - הוא שלמה, ולא נגמר ענין מלכותו כי אם ע"י שלשתן. 
@22מ) 
@11אשתו, שהמליכו את יואש, אשר יש להם שכר טוב שזכה לעשות טובה בישראל, כמבואר בד"ה ב' כ"ד. 
@22מא) 
@11ויתפרש הלשון אשר יש להם שכר טוב שזכוהו לעשות אך טוב, דכתיב ביה כי עשה טובה בישראל ועם האלהים וביתו, וכמש"כ לעיל. 
@22מב) 
@11וזהו אשר יש להם שכר טוב. 
@22מג) 
@11השנים שתלו אותם מרדכי ואסתר הם בגתן תרש שחפצו לשלוח יד באחשורוש, ומזה החלה לצמוח שועת מרדכי וישראל, והאחד שתלה אותו יוסף הוא שר האופים, ולא נעשו נסים על ידו, ותלה החליה ביוסף משום דכל החלומות הולכין אחר הפתרון (ברכות נ"ה ב'), והוא פתר לו כן. 
@22מד) 
@11נראה דר"ל שהוא עשה את הפעולה האחרונה והיסודית לתשועת ישראל אז. 
@22מה) 
@11צ"ע מאי טיבותא בזה. ואולי יתפרש מפני שאינו דומה דבר וענין הנמסר לרבים ע"י אחד לדבר הנמסר ע"י שנים ושלשה אנשים, כי שנים ושלשה אנשים בכחם להסביר הדבר יותר מאשר איש אחד המוסר, ולכן אם גם כששנים מסבירים טוב מאשר אחד מסביר, אבל שלשה המסבירים בודאי יובן הדבר ויתקבל לשומען, ולכן יומלץ על הסבר שמסבירים שלשה אנשים הלשון והחוט המשולש לא במהרה ינתק, והמפרשים לא פירשו מאומה במאמר זה. 
@22מו) 
@11שאי אפשר לפרש לאמר אליהם לישראל, שהרי אחר זה כתיב דברו אל בני ישראל. 
@22מז) 
@11כפי הנראה רומז להפסוק דפ' פקודי ויברך אותם משה דכתיב בעת הקמת המשכן. 
@22מח) 
@11ומבואר מכאן דתפילין של ראש ושל יד לחד מצוה חשיבי, שהרי חשיב כאן חוט המשולש משלש מצות, תפילין, ציצית, ומזוזה, ואי הוו חשיבי לשתים הרי כאן ארבעה, ונ"מ בזה לענין ברכה עליהן שא"צ לברך ברכות מיוחדות על שתיהן, אלא הברכה שעל תפילין של יד קאי גם על התפלה של ראש, ועי' באו"ח סי' כ"ה סעיף ה' מדין ברכות תפילין. 
@22מט) 
@11נראה הכונה ובלבד שלא ישתדל לשוב מדרכו הטובה, משום דבכלל מסר הקב"ה את הבחירה באיזה דרך לילך ביד האדם, ורק בזכות השתמרו כפעם בפעם מן העבירה שוב הקב"ה מסייעו, אבל במשתדל לשוב לדרך רעה יראה שתוהה על שהטיב ללכת עד כה, לכן שבה הבחירה כולה אליו לבדו. 
@22נ) 
@11נראה כונת לשון זה עפ"י מש"כ באות הקודם שמשתדל ללכת בדרך רע, ובזה הוא מטריח כולו כביכול להקב"ה שיניאהו מדרך זה, ובהאי גונא אינו מוצא עזר, משום דהבחירה ביד האדם, וכמו שהסברנו הענין באות הקודם, יעו"ש. וגם יש לפרש כונת הלשון מטרחת עליו, שניכר שההליכה בדרך טובים היא לטרחה ולמשא עליו, ולכן הוא כמו בועט בה ושב לדרך רעה אז מניחים לו לילך בדרכו זו. 
@22נא) 
@11הבאור כעין מש"כ לעיל אות מ"ט, יעו"ש. 
@22נב) 
@11עיין מש"כ לעיל אות נ' וצרף לכאן. 
@22נב) 
@11וכהאי גונא דרשינן בב"מ פ"ה א' מפי זרעך ומפי זרע זרעך וגו' מדור שלישי ואילך תורה מחזרת על אכסניא שלה. 
@22נג) 
@11יתכן דרומז להמשנה דעדיות (פ"ב מ"ט) האב זוכה לבן [כלומר מזכה לבנו] בעושר ובחכמה וכו'. 
@22נד) 
@11אולי מכוין למ"ש בסוטה ה' א' כל המתגאה סופו שמתמוטט ממצבו וערכו, והוא הדין ביתר הפרטים, כמו בתורה, שנפסקת ג"כ במדת הגאוה, כמ"ש בפסחים ס"ו ב' כל המתייהר אם ת"ח הוא תלמודו משתכח, ורק יען כי מעשה זו היתה בהפסקת עושר לא סיים כי אם בענין זה. 
@22נה) 
@11מפרש מסכן כשם נרדף עם שם עני, והעני אין דבריו נשמעים. 
@22נו) 
@11כמ"ש בסנהדרין צ"א ב', יצה"ר שולט באדם משעה שנולד כמש"כ לפתח חטאת רובץ, וגם אינו סר בזקנותו כמ"ש זקן מנאף (פסחים קי"ג ב'). 
@22נז) 
@11שהוא בא על אנשים בבהלה וברעש כקול הסירים, ודריש כן מלשון בית הסירים, מדלא כתיב מבית האסורים. 
@22נח) 
@11רשותו מלשון עני ורש, ור"ל כשמתגבר יצר טוב על האדם אז היצה"ר נעשה רש ונכנע. 
@22נט) 
@11שהיה מלך כמש"כ ותהי ראשית ממלכתו, וגם אמרו חז"ל (עירובין נ"ג א') נמרוד הוא אמרפל. 
@22ס) 
@11רשותו מלשון עני ורש, ונמרוד הוא אמרפל שנלחם עם אברהם, וכשנצחו אברהם נעשה רש. 
@22סא) 
@11מבואר במדרשים שהיה פוטיפר מערער על גדולתו של יוסף ולכן הורידו פרעה מגדולתו, ודריש רשותו מלשון עני ורש, וכלשון שהעתקנו כן הוא במ"ר ר"פ מקץ. 
@22סב) 
@11תחת השמש פירושו בעוה"ז, ועם הילד השני שיעמוד תחתיו - שהיצ"ט עומד תחת היצה"ר. 
@22סג) 
@11לא נתבאר מהו הבאור גם האחרונים לא ישמחו בו. ויש לפרש הכונה דאע"פ שהאחרונים כבר ראו בעונשם של הדורות הקודמים אפ"ה לא לקחו מוסר, אלא נשמעין לו, ולכן גם הם לא ישמחו בו, לפי שיענשו. 
@22סד) 
@11השם רגל יבא גם במובן עצם האיש כמו השם נפש, כמו ויברך ה' אותך לרגלי, ואף כאן דריש במובן זה שמור רגלך - שמור נפשך, וגם יתכן דלכן הביע האזהרה על השמירה מחטא בלשון שמור רגלך ע"ד הכתוב (משלי י"ט ב') ואץ ברגלים חוטא. 
@22סה) 
@11ויתפרש הלשון מתת הכסילים זבח - מאופן נתינת הכסילים את זבחם, בלא דעת ובלא תשובה על החטא, ולפי ענין זה יתפרש סוף הפסוק אשר אין יודעים לעשות רע, ויהיה הלשון לעשות מענין תקון לתקן החטא אשר עשה, וכמו שפירש"י בפ' בראשית בפסוק ויעש אלהים את הרקיע שתקנו וסדרו, ור"ל שהכסילים מחוסר ידיעתם אינם יודעים לתקן הרע [החטא] שעשו. 
@22סו) 
@11נראה דהפי' כמו בדרשות הבאות שתהיה זהיר בטהרת הגוף, ומפרש רגלך מלשון להסך את רגליו (ש"א כ"ב) ורש"י פי' בענין אחר. 
@22סז) 
@11עיין מש"כ בתורה תמימה פ' שמות בפ' של נעלך מעל רגליך. 
@22סח) 
@11עיין מש"כ לעיל אות ס"ו. 
@22סט) 
@11י"ל בטעם החולק ע"פ מ"ש בבכורות מ"ד ב' דעצירת קטנים סכנה היא לגוף וגם אפשר להעשות עקר ע"י זה יעו"ש, משא"כ בגדולים. 
@22ע) 
@11ר"ל התקן עצמך בעת שאתה צריך ללכת לבית אלהים לעמוד בדין כשיבא עתך תהיה טהור ונקי במעשיך. 
@22עא) 
@11דריש על ענין ק"ש משום דכתיב וקרוב לשמוע ולא פירש מה לשמוע, ולכן דריש על ענין שמיעה מיוחדה שנצטוו ישראל, והוא פ' ק"ש. 
@22עב) 
@11ויתפרש אשר אינם יודעים לעשות רע - לתקן הרע [החטא] שעשו, וכמש"כ לעיל אות ס"ה. 
@22עג) 
@11כי היה חופר את אלה למען עולי רגלים לירושלים שימצאו צרכיהם בבואם לירושלים. 
@22עד) 
@11כונתו בזה לומר, שכל חכמתו אינה אלא בעסקי הבור, וכל דבר שאלה וספק שיבא לידו יסבב להשיב בענין הבור והמים, וזולת זה אין לו כל ידיעה בחכמה. ודריש וקרוב לשמוע זה הקרוב לכל לשמוע ממנו דבר תורה דהיינו ת"ח נעלה הוא על האיש ע"ה המביא זבח ועוסק בצרכי צבור, כי יש אשר יעשה רע ולא ידע. 
@00פרק ה 
@22א) 
@11ובאה דרשה זו בהמשך לדרשה שבפסוק בסוף פרשה הקודמת, שמור רגלך כאשר תלך אל בית האלהים על כן יהיו דבריך מעטים, ור"ל על כן יהיו דבריך מעטים מפני שתשוה לפניך גדולתו של הקב"ה ואתה על הארץ. ויתכן שבשביל כונה זו הובאה דרשה זו שלפנינו במ"ר בסוף פרשה הקודמת אף כי הפסוק הזה מתחיל מתחלת פרשה חדשה. 
@22ב) 
@11לכאורה אינו מוסיף ר"מ מאומה על דברי הפסוק, וגם לא נתבאר הלשון לעולם. וי"ל משום דאפשר לפרש הלשון אל תבהל על פיך ולבך אל ימהר, דרק בבהלה ומהירות אסור להרבות דברים, אבל במתינות ובדעת מיושבה רשאי, קמ"ל ר"מ דלעולם יהיו דבריו מועטין, בכל אופן ומעמד שהוא. 
@22ג) 
@11ר"ל בשביל ענין רע שהיה בידם, דהיינו עבירות שבידם. וטעם הדרשה בכלל ושייכות חבלות ויסורין ללשון פסוק זה, הוא משום דקשה ליה מה שייך לכאן ענין חלומות, ולכן דריש ע"ד רמז ואסמכתא מלת חלום בנוטריקון - חבלים ויסורים. ומה שדריש ענין רע אע"פ דבכתוב כאן לא כתיב ענין רע אלא כתיב ענין סתם, אך למד מענין דכתיב למעלה מזה, וענין רע הוא. ולאשר גם כאן איירי ברעות בני אדם כדרשה זו והבאות אחריה בלשון זה, לכן דריש גם ענין זה כמו ענין רע הקודם. 
@22ד) 
@11ר"ל בשביל דברי כסל שהוציאו מפיהם. וע' במ"ר ויקרא פרשה ה' נדרש פסוק זה מה שדי וגו' בדור המבול. 
@22ה) 
@11ר"ל בשביל דברי כסל שהוציאו מפיהם. וע' במ"ר בראשית פרשה כ"ג דריש הפסוק דכתיב שם וזה החלם לעשות. משל לאשה שאמרה לבעלה ראיתי בחלום שאתה מגרשני, אמר לה, ולמה בחלום, הא לך גיטך בעלילה [בפועל], וה"נ הכונה שחלמו במחשבתם פן נפוץ וגו', אמר הקב"ה, כך יהיה להם בפועל, והיינו דכתיב ויפץ ה' אותם, ולפי"ז יש לפרש הכונה כאן כי בא החלום - החלום ממש. 
@22ו) 
@11כמש"כ לעיל אות ד'. 
@22ז) 
@11ר"ל בשביל ענין רע שהי' בידם, כמש"כ זעקת סדום ועמורה כי רבה, ואנשי סדום רעים וחטאים לה' מאד. 
@22ח) 
@11כלומר רגל עוברים ושבים ועניים, וכמבואר באגדות שהיו מענים אותם ביסורים עד שגרשום מארצם. 
@22ט) 
@11כלומר פרץ נחל אש וגפרית ממקום שהוא נובע וניגר מלשון מים מוגרים (מיכה א') הנשכחים מני רגל אלו אנשי סדום שהיו נשכחים ועזובים מני אנשים, כי לא עבר רגל אורח בתוכם, כמש"כ באות הקודם. 
@22י) 
@11כמש"כ לעיל אות ג'. 
@22יא) 
@11שהיה לוחץ את ישראל, וכפי הבאור לעיל אות ג'. 
@22יב) 
@11סמך על המבואר בויק"ר ס"פ ז' שעם לחיצתו את ישראל היה מחרף ומגדף כלפי מעלה. 
@22יג) 
@11כמש"כ לעיל אות ג' וד'. 
@22יד) 
@11דרשה זו כפי הנראה חסרה וקטועה, יען כי לפי סגנון כל הדרשות הקודמות שייך לדרוש הלשון כחשו בה' על וקול כסיל ברב דברים אך על ברב ענין לא דריש מאומה, אמנם כפי דמשמע במ"ר פ' ויקרא פרשה ה' צ"ל כאן, ברב ענין רע שבידם שנאמר הוי השאננים בציון, ור"ל שמרוב שלותם וטובם חטאו כמש"נ וישמן ישרון ויבעט, וקול כסיל ברב דברים שנאמר כחשו בה', ובזה הענין מבואר. 
@22טו) 
@11מי הוא האלהים שיצילכם מידי. ונראה לפי סגנון דרשות הקודמות חסר כאן וצ"ל ברב ענין שהיה בידו [ברב מעשים רעים שהיו בידו], וקול כסיל ברב דברים שאמר ומן הוא וגו', וכמש"כ באות הקודם, יעו"ש, ולעיל אות ג' וד' 
@22טז) 
@11וגם דרשה זו כשתי הדרשות הקודמות לה חסרה וקטועה, וצ"ל ברב ענין רע שהיה בידו [כלומר ברב מעשים רעים שעשה] וקול כסיל ברב דברים שאמר אשתיו חמרא וגו', וכמש"כ באותיות הקודמות יעו"ש. 
@22יז) 
@11עיין מש"כ לעיל אות ג', וכאן יש לפרש לשון החלום כפשוטו - חלום ממש וע"פ מ"ש במ"ר אסתר ר"פ בלילה ההוא שכל אותו הלילה [מנידוד שנת המלך] ראה אחשורוש בחלום את המן עומד על גביו בחרב שלופה ונבהל ועל כן נדדה שנתו, וכיון שבא המן בבקר והזכיר לו יביאו כתר מלכות אמר אחשורוש בלבו אמת הדבר שראיתי בחלום שרוצה להדיחני ולנחול הכתר וכו', ועיי"ש לפנינו. 
@22יח) 
@11למעלה כתיב את אשר תדור שלם ואח"כ כתיב טוב אשר לא תדור, כלומר שהוא יותר טוב מנודר ומשלם דכתיב למעלה, ונותן טעם לדבר, שמא תשכח ולא תשלם, ועיין לפנינו בתורה תמימה ר"פ ויצא בפסוק וידר יעקב נדר. 
@22יט) 
@11מה שאמר דוקא בפוסקי צדקה ברבים ולא סתם בפוסקי צדקה, משום דכשפוסק לעצמו א"צ שיוציא בפה דוקא אלא אפילו גמר בלבו חייב ג"כ כדכתיב כל נדיב לב יביאה, וכמבואר בשבועות כ"ו ב', משא"כ הפוסק צדקה ברבים בהכרח שיוציא מפיו, ושייך בו יותר הלשון אל תתן את פיך, 
@22כ) 
@11שמש ביהכנ"ס התובע את הנדרים בשם הקהל, ומכונה בשם מלאך שענינו שליח. 
@22כא) 
@11חוזר אני בו. 
@22כב) 
@11בני אדם שמראים עצמם כאלו הם בני תורה ואומרים שלמדו הרבה הלכות מפלוני ומפלוני, ובאמת אינם בני תורה כלל. 
@22כג) 
@11ר"ל באונאת למודך וכמש"כ באות הקודם. 
@22כד) 
@11יתכן דמכונה הרב בשם מלאך על שם הכתוב (מלאכי ג') ותורה יבקשו מפיהו כי מלאך ה' צבאות הוא. 
@22כה) 
@11נראה הפירוש שאם ישאלהו הרב לדבר תורה ולא ידע יתנצל עצמו שרק בדבר זה לא ידע אבל בכלל הוא בן תורה בעל מקרא ומשנה. 
@22כו) 
@11נסמך על המבואר בפסוק הקודם טוב אשר לא תדור וגו'. 
@22כז) 
@11כמש"כ לעיל אות כ"ד. 
@22כח) 
@11אולי הכונה שלא ימציא לעצמו היתר שנדר זה שנדר בשגגה נדר ולא רצונו ודעתו החפשית, והלשון אנא לא נדרית הוא מעין הדרשה בתו"כ ובמכילתא כ"פ ונכרתה הנפש - ולא השוגג, ר"ל כיון שעשה בשוגג לא עשה זאת ברגשי נפשו החפשית, וזו היא הכונה כי שגגה היא אנא לא נדרית, כלומר לא בנפשי ורצוני נדרתי. 
@22כט) 
@11לפנינו במ"ר הלשון לחטיא בשרך לומר לשה"ר ואל תאמר לפני המלאך זה הגוף, ואין כל באור לזה, ומה שייך תואר מלאך לגוף, ונראה דלשון זה משובש וקטוע, וצ"ל כמו שהוא במ"ר פ' תצא בזה"ל, מהו אל תאמר לפני המלאך כי שגגה היא שלא תאמר הריני הולך ואומר לשה"ר ואין בריה יודעת, אמר ליה הקב"ה, הוי יודע שאני שולח מלאך והוא עומד אצלך וכותב כל מה שאתה מדבר על חבירך שנאמר ובעל כנפים יגיד דבר וכו' ע"כ, ולפי"ז יתבאר כאן הכונה אל תאמר [לשה"ר] לפני המלאך, כלומר בשביל המלאך שעומד אצלך, והמלות זה הגוף נסתרסו מלשון את בשרך זה הגוף. 
@22ל) 
@11כינה גידים ועצמות בשם מעשה ידיך ע"ש שהם יסודי כח הגוף המחזקים ומכלכלים אותו ותארו זה בשם מעשה ידיו שמצב הגוף יערך בכח היד כמש"כ כחי ועוצם ידי. 
@22לא) 
@11לאחד מאבריך זה הלשון ולחטיא כל אבריך הוא כמו שנלקתה מרים בכל הגוף. 
@22לב) 
@11זה מביא להסביר הלשון על קולך, ולפלא שלא הביא הפסוק ויחר אף ה' בם להסביר הלשון למה יקצוף האלהים. 
@22לג) 
@11את פיך הוא כנוי לשבועה, מלשון לבטא בשפתים, ולחטיא הוא מלשון גרעון וחסרון. 
@22לד) 
@11כי אין עבודה ומעשה ידים גדול יותר מגִדוּל בנים ובנות קטנים וחנוכם, וכעין מ"ש ואת הנפש אשר עשו בחרן שהכניסום תחת כנפי השכינה, כלומר שלמדום וחנכום. 
@22לה) 
@11ענין הכניסה לפרדס הוא כנוי לחקירה בפלוסופיא, והקיצוץ בנטיעות - כנוי להריסה ביסודי הדת. 
@22לו) 
@11ר"ל כל הטובה שעשה בימי חלדו קודם דויצא לתרבות רעה הכל נהרס ואבד ע"פ מעשיו שאח"כ. 
@22לז) 
@11אי אפשר לפרש שינוי מעשה - שינוי ממעשים רעים למעשים טובים, דהיינו תשובה, דהא כבר חשיב תשובה, והיש אומרים לאסופי דברים חדשים באו. ולכן נראה דהכונה ע"פ מ"ש בחולין צ"ה ב', בית תינוק ואשה אע"פ שאין ניחוש יש סימן, ופירש"י, אם מצלח בסחורה אחר שבנה בית או שנולד התנוק או שנשא אשה סימן הוא שהולך ומצליח, ואם לאו אל ירגיל לצאת בסחורה, עכ"ל, ור"ל בסחורה זו, אלא יעשה עסק אחר, וה"נ הכונה שינוי מעשה, מעסק לעסק, אם אינו מצליח באחד, דאולי מזלו גורם להרויח מעסק אחר. - 
@11ויש להעיר מה שלא חשיב כאן ענין הטבת חלום, כמ"ש ברכות נ"ה ב' הרואה חלום ונפשו עגומה ייטיבנו בפני שלשה וכו', וצ"ל דהטבה היא רק להרגיע רוחו אבל לא לקרוע גזר הדין כמו דברים אלו שחשב כאן. והנה הרמב"ם לא זכר כלל מעניי הטבת חלום שבגמרא, וכבר התפלאו על זה, ולא שייך לומר דהוא משום דע"פ שיטתו הפלוסופית לא ס"ל כלל מענין החלומות, שהרי בהלכות שבת פסק שמתענין תענית חלום אפילו בשבת, ואלו היה הדבר לא נחשב בעיניו לכלום לא היה מתיר להתענות בשבת על זה, וצ"ל דס"ל כמו שכתבנו דהטבה זו אינה הטבה בתכלית שע"י זה ישתנה ענין החלום מרעה לטובה כמו הני דשרים דחשיב כאן אלא הוא רק להרגיע רוח החולם, ולכן השמיט כל זה, כיון דאין בגוף הדבר כל תכלית והוי זה לדעתו מעין לחשים שבגמ' שהשמיט ג"כ ענינם, כנודע, והנה במ"ר שלפנינו מבואר עכ"פ זה הדבר שאין בכח הטבת חלום לשנות הדבר בעקרו, מדלא חשיב זה בין הני דברים דחשיב כאן. ועדיין צ"ע. ולפי"ז יש מקום לומר שעל יסוד זה סמך הרמב"ם להשמיט ענין הטבת חלום וע"ד שכתבנו ועדיין צ"ע. 
@22לח) 
@11יתכן דמפרש ברב חלומות - אפילו חלומות וחזיונות של נבואה, כי היו נבואות כאלה שנראו לנביא בחלום וכמ"ש בחלום אדבר בו. ויתכן דדריש בְּרב חלומות כמו בְּרַב חלומות, ומלשון רב ביתו, כלומר הגדול שבחלומות והנעלה בענינו היינו הנבואה. 
@22לט) 
@11למעלה מזה אמרו אפי' חרב חדה מונחת על צוארו של אדם אל ימנע עצמו מן הרחמים, ואח"כ אמרו מאמר זה שלפנינו, והנה אחר אותו המאמר לא יתבאר כ"כ הלשון אפילו בעל החלומות וכו', שהרי בודאי כשמונח חרב חדה על הצואר הוי סכנה יתירה וקרובה מחלום, וא"כ לא שייך לומר אחר מאמר זה לרבותא יתירה מחלום, ויתכן לפרש הכונה דמאמר זה מוסב בהמשך על הקודם, ור"ל אפילו בעל החלומות אומר לו למחר הוא מת ולמחר גם חרב חדה מונחת על צוארו, דהוו שני סימנים לסכנה - אפילו הכי אל ימנע עצמו מן הרחמים, ויתפרש לפי"ז המשך לשון הכתוב כי ברב חלומות והבלים ודברים, כלומר רוב חלומות ולזה עוד דברים הרבה, כמו עוד חרב חדה - אפילו הכי את האלהים ירא, כלומר בטח בה' ואז לא תאונה אליך רעה, ודו"ק. 
@22מ) 
@11ר"ל שעבור כל זה יירש גיהנם לעתיד, והוא כמ"ש בהוריות י' ב' אוי להם לרשעים שמגיע להם בעוה"ז כמעשיהם של צדיקים בעוה"ב, והיינו שמגיע להם טובה בעוה"ז, שעבור זה ינחלו גיהנם, יעו"ש. 
@22מא) 
@11נראה דר"ל, עליך לדעת כי אין זה במקרה אלא הכל בהשגחה ובחשבון מן השמים, וכמבואר, ויתכן דפרט בהמשגיחים את הקב"ה והמלאכים לרמז על הפעולות שהקב"ה עושה ע"י עצמו ועל הפעולות שנמסרו לשליח כלומר למלאך, כמבואר ריש תענית ג' א' שלשה דברים לא נמסרו לשליח רק הקב"ה בעצמו עושה אותם, ובב"מ פ"ו ב' כל מה שעשה אברהם אבינו לאורחיו ע"י שליח הקב"ה עושה לבניו ע"י שליח. 
@22מב) 
@11מרמז ליצחק בעניו זה בשם זקן, מפני שאותו הענין בכלל מתחיל בפרשה ויהי כי זקן יצחק, וי"ל עוד דמדייק לסיים מנעשה חפצו, והוא כי אע"פ שאין זה נכון שקבע לו משמני הארץ אך אעפ"כ נתקיים הדבר משום דהיה אז זקן וקיי"ל דגם סתירת זקנים בנין, ולכן צריך לבטוח כי הכל בחשבון ובהשגחה מן השמים וכדמסיים בזה. וכמש"כ לעיל באות הקודם. 
@22מג) 
@11סיב הוא מין פשתן רך וגרוע ואינו ראוי לכל דבר, ואפ"ה מסוגל הוא לדבר אחד לקלוע בו גדר, ובערוך פירש סיגא והוא מין קוצים גרועים מאוד, וראויים אעפ"כ לגדר, וצ"ע. 
@22מד) 
@11כל אלה שחשיב כאן הם מסכתות קטנות מעין ברייתות הנוספות לתלמוד, [ונספחים אצלנו למסכתות הש"ס בכרך סנהדרין], ותוספות של בית רבי ושל ר' נתן לא נמצא אצלנו, [ואולי הם הפרק הששי מפרקי אבות שהוסיף רבינו הקדוש על סידור משניות שלו ואבות דר' נתן]. 
@22מה) 
@11עיין מש"כ לעיל פרשה א' פסוק י' בבאור הדרשה יש דבר שיאמר עליו ראה זה חדש הוא בענין דרשה כזו, וצרף לכאן. 
@22מו) 
@11ר"ל ואע"פ שאין רואים צריכותם, אך מדכתיב ויכלו השמים והארץ וכל צבאם מבואר שנשתכלל העולם עם כל צבאיו שיש בו, והרי מבואר דכל הנמצאים בעולם היו בכלל הבריאה והשכלול, ובודאי יש לעולם צורך בהם. 
@22מז) 
@11וכמו ע"י יתוש שנכנס למוחו של טיטוס והרגו וע"י צפרדע במצרים, וכלל כונת מאמר זה לנביאים לא נתבאר, ואולי כדי שלא תזוח דעתם עליהם ויפסיעו על ראשי עם קודש, וכמ"ש ישעיה ו' בתוך עם טמא שפתים אנכי יושב, וידוע דנענש על זה, וכן י"ל דמרמז ליונה הנביא שסירב עצמו ללכת בשליחות ה' לנינוה, וא"ל הקב"ה שאל ידמה כי לא ילך, כי כמה שלוחים לו להכריחו שילך, ואפילו ע"י נחש וכו'. 
@22מח) 
@11ר"ל שגם המלך עם כל רוב עשרו וגדולתו לא ישבע אא"כ יאכל לחם, וא"כ גם הוא צריך לשדה, ועם זה יש לפרש הכונה לקמן בפסוק ט' בדרשה ומי אוהב בהמון לא תבואה, שכל מי שהומה אחר הממון וקרקע אין לו מה הנאה יש לו, והכונה, דאחרי שהממון עצמו אי אפשר לו לאכול, א"כ מה הנאה יש לו מגוף הממון, וע"ע מש"כ שם. 
@22מט) 
@11יתכן הכונה ע"פ הכתוב (פ' עקב) עיני ה' אלהיך בה מראשית השנה ועד אחרית שנה, וא"כ הוא כביכול נעבד ומשתעבד לה להשגיח עליה. גם יש לפרש הכונה ע"פ מ"ש בב"ק ס' ב' עה"פ כי תצא אש ומצאה קוצים שלם ישלם המבעיר את הבערה, אמר הקב"ה עלי לשלם את הבערה שהבערתי, אני הציתי אש בציון ואני עתיד לבנותה באש שנאמר ואני אהיה לה חומת אש סביב וכו'. מבואר שהקב"ה קבל על עצמו כביכול ושעבד עצמו לבנותה, וכנודע דהלשון עלי נדר הוא. וזוהי הכונה מלך לשדה נעבד [נשתעבד] מלך זה הקב"ה, לשדה זו ציון, ופירוש זה מסתבר יותר מהראשון, יען דמדהביא לענין זה הפסוק ציון שדה תחרש משמע דענין הדרשה בחורבנה של ציון איירי, משא"כ לפי הפירוש הראשון בבנינה איירי, ודו"ק. 
@22נ) 
@11התלמוד עודר ועובד את המשנה, כמו את השדה, ונקרא מלך, משום דקיי"ל אין מורין הלכה מתוך המשנה כי אם מתוך התלמוד, אע"פ שיסוד ענינו בנוי על המשנה, בכ"ז לענין פסק הלכה עומד הוא בראש. 
@22נא) 
@11כן הלשון במ"ר כאן. 
@22נב) 
@11ר"ל מצות נתינת שלש הערים שבעבר הירדן. 
@22נג) 
@11ר"ל מי שבקי במקרא ובמשנה בהלכה ואגדה. ולכאורה אינו מבואר מה שדריש לו בוא"ו בעוד שבכתוב כתיב באל"ף, [ואם כי יש אשר דרשו לא כמו לו כמו אשר לא כרעיים (ויקרא י"א) וכדומה], וכן קשה לפי דרשה זו מה מסיים הכתוב גם זה הבל, ויש ליישב שתי ההערות כאחד, דמפרש הכתוב דמי שהוא אוהב בהמון ולא תבואה, היינו מי שאין לו הבקיאות הנדרשה ובכ"ז הוא מלמד - גם זה הבל, וממילא מבואר דמי שלו תבואה - מי שיש לו בקיאות הדרושה, לו נאה ללמד, וע"ד זה יתפרשו גם הדרשות הבאות. 
@22נד) 
@11עיין מש"כ באות הקודם לפרש הדרשה אע"פ דלפנינו כתיב לא באל"ף. 
@22נה) 
@11שהם מחדדים את הרב בשאלותיהם. 
@22נו) 
@11בארנו זה למעלה בבאור פסוק ח' מלך שדה נעבד, אות מ"ח, וגם יתבאר ע"פ מ"ש ביבמות ס"ג א' כל אדם שאין לו קרקע אינו אדם, והוא מפני כי לכל דבר יש חשש גניבה ואבידה והיזק חוץ מן הקרקע, ולכן באין לו קרקע אף אם הוא עשיר אין חייו בטוחים וממילא אין לו הנאה נאמנה מכספו, כי תמיד דואג הוא לבטחונם, ועיין מש"כ בתו"ת פ' תבא בפסוק והיו חייך תלואים לך מנגד. 
@22נז) 
@11ר"ל ברבות הקרבנות רבו הכהנים האוכלים, ומה כשרוו לבעליה, להקב"ה, כי אם ראות עיניו את רוח המנדב אם בלב שלם הוא מנדב. 
@22נח) 
@11ר"ל על ידי שהוא רואה את סלו ריק, בזה גופא נעשה רעב, וע"י שהוא רואה את סלו מלא נעשה שבע, כי הראיה לבד מסוגלת להשביע, והוי פירוש הכתוב ברבות הטובה רבו אוכליה ומה כשרון לבעליה כי אם ראית עיניו, כי ברבות הטובה די לי להבעלים עצמן אף אכילה קלה שנעשה שבע בראית עיניו לבד, ובהטובה הרבה שיש לו נתרבו אוכלים מן הצד, אם בניה אם עברים או אוהבים וידידים, ולא נשאר לו רק הכשרון [היתרון] הזה מהנאת ראות עיניו, במה שמהנה אחרים בטובתו, ולפי"ז ילפינן שהסומא אינו שבע לפי שאין נפשו שבעה מהראיה, וכן ילפינן מכאן שמי שאין לו פת בסלו אינו שבע ג"כ, וכפי שיתבאר עוד להלן פרשה הבאה פסוק ט' טוב מראה עינים מהלך נפש, יעו"ש. 
@22נח*) 
@11דריש הפ' מסופיה לרישיה כשרבו האוכלין נתרבו המזונות, והוא ע"ד שאמרו מאן דיהיב חיי יהיב מזוני. וגם י"ל כונת הענין ע"פ מ"ש (כתובות ק"ג א') ברכת הבית ברובה ופירש"י בני אדם שעוזרין זה את זה ומשתכרין ומזל דרבים עדיף, עכ"ל. 
@22נט) 
@11אולי דריש כאן ענין שובע בגדולה וכבוד, שעל ידי שרבי היה מצויין בזה היו הכל פונים אליו ומטרידים אותו עד שלא הניחוהו גם לישון. 
@22ס) 
@11שהמביא קרבן ועובד בו לה' והיינו שמכוין את לבו אליו אז אם מעט ואם הרבה הוא מביא יאכל שכרו ומתוקה שנתו, דכשהוא ישן לא יירא, והלשון יאכל בשכרו כן מפרש בירושלמי ברכות פ"ב ה"ח. 
@22סא) 
@11ומפרש זה כאן בענין הספד שהספיד אחד החכמים את ר' בון בר חייא שהיה חי רק כ"ח שנה, ואמר עליו הספדן, יגע ר' בון בכ"ח שנה מה שאין תלמיד ותיק יכול ללמוד במאה שנה, והמליץ עליו הפסוק הזה מתוקה שנת העובד אם מעט ואם הרבה יאכל בשכרו, כלומר הוא בא בשכרו כמו אלו שהיו יגעים הרבה שנים, כיון שקנה במעט זמן מה שלאחרים דרוש זמן מרובה, ותפרש שנת כנוי למיתה דהוי כשינה, והוא ע"ד דרש ורמז. 
@22סב) 
@11דבכזה הרעה היא כפולה, מעניות ומחולשה ומרעבון ועירום. 
@22סג) 
@11אפשר לומר דהלשון מסורס קצת, והכונה היא דלפעמים יקרה שבשביל העושר יעללו עליו עלילות כדי להחרים את רכושו, כאשר כן ידוע בקורות ימי עולם בגזירות שונות. 
@22סד) 
@11כמבואר בפ' חלק ג' מטמוניות הטמין יוסף ואחד מהם נתגלה לקרח, ובשביל עשרו נתגאה והתחיל לחרחר ריב ולחלוק על משה, ונאבד הוא ועשרו בענין רע, כמש"כ וירדו הם וכל אשר להם חיים שאולה. 
@22סה) 
@11שבסבת כרמו נהרג ע"י אחאב וגם לוקח כרמו, כמבואר במלכים. 
@22סו) 
@11שלסבת עשרו גדלו המלך, ועם כח עשרו חפץ לקנות את כל ישראל להריגה, ויצא לו מזה מה שיצא, וביתו ניתן לאסתר. 
@22סז) 
@11שלסבת רוב מקניהם בחרו בארץ סיחן ועוג ולכן גלו תחלה. 
@22סח) 
@11והוי פי' הכתוב יש עושר שמור לבעליו, שאע"פ שהלך ממנו בכ"ז עוד נשמר לו וחוזר לבסוף. ומה שאמר לרעתו - מכוין למ"ש בסוף פ"ק דב"ב שנתן לו ה' שכרו בעוה"ז וטרדו מן העוה"ב. 
@22סט) 
@11מפרש בענין רע בשביל ענין ומחשבה רעה שחשב על העני נאבד עשרו, וי"ל עוד דמדייק שהלשון בענין רע מיותר, שהרי כיון שנאבד אי אפשר בענין טוב, ולכן דרש שהוא נתינת טעם למה אבד העושר - על שהיה בענין רע, וכמו שבארנו. 
@22ע) 
@11יש לפרש דקאי על קול הנולד והנפטר, וכמ"ש בתנחומא פ' פקודי כשהגיע זמנו של אדם בא אותו המלאך וכו' מיד התחיל בוכה ומשמיע קולו מסוף העולם ועד סופו, אמנם יותר נכון לפרש דקאי על קול היולדת [וכמ"ש כיולדה אפעה] ועל קול קרובי הנפטר, יען דלפי' הראשון הוא כפול ענין עם מה שאמר בסמוך בא בבכיה ונפטר בבכיה. 
@22עא) 
@11בא בבכיה שהוא עצמו בוכה ונפטר בבכיה כמש"כ באות הקודם מתנחומא שקודם פטירת האדם רואה את מלאך המות ומתחיל לבכות, וגם י"ל דקאי על בכיית בני משפחתו. 
@22עב) 
@11כשנולד אדם הוא חביב על יולדיו, וכן כשמת האדם מתעוררת אהבתו לאדם והכל מצירים עליו ומקלסין אותו. 
@22עג) 
@11בא באנחת היולדת ונפטר באנחת קרוביו ובני משפחתו. 
@22עד) 
@11מבואר בתנחומא פ' פקודי שלעת זקנתו הוא שב לימי עלומיו בדעת, והיינו בבלי דעת - בבלי דעת שלמה. 
@22עה) 
@11כשם שהאדם בא לעולם הוא רך וחלוש וצריך למאכלים דקים וחלוטים ברותחים שיהיה רך ללעוס ולעכל כך בעת זקנותו צריך לכזה, והכונה היא שלא תזוח דעתו של אדם עליו, אחרי כי לא לעולם חוסן, ואפילו עודו בחיים חייתו הולך ורפה. 
@22עו) 
@11ר"ל ומה יתרון לו לאדם בכל עמלו אחרי שעם כל עמלו הוא מוכרח לנשיבת הרוח דבר שאינו בידו. וע"ע בויק"ר ריש פרשה כ"ח. 
@22עז) 
@11ר"ל שלא די שהם הקציפו להקב"ה וע"י זה גרמו להם כל הרעה שבאתם, אלא שעוד התרעמו עליו, והוא כעין מש"כ אולת אדם תסלף דרכו ועל ה' יזעף לבו. 
@22עח) 
@11כמש"כ באות הקודם. 
@22עט) 
@11לכאורה אינו מבואר מה שאמר, המדה הזאת אינה נוהגת בכל בני האדם, הלא בכתוב בא מפורש, כל האדם. ונראה לפרש דדיוקא דר' פינחס הוא ממה דכתיב כאן כל האדם ולא כתיב כל אדם. דהנה ידוע דהמלה כל בבֹאה רצופה לשם בלתי נודע, (כלומר לשם הבא בלי ה' הידיעה או בלי כנוי), שמובן השם ההוא אז הוא רק כשם דבר הכולל בקרבו פרטים רבים, תבא המלה כל להקיף את כל הפרטים של הדבר ההוא ומבלי להורות על שלמות החלקים של כל פרט ופרט, כמו כל יום, הכונה כל יום ויום - כל הימים ; לא כן בבֹאה רצופה לשם נודע, כי אז מורה השם הזה רק על פרט אחד מהכלל, ואז באה בהכרח המלה כל להורות על כל חלקי הפרט ההוא ועל שלמותו, כמו כל היום, הכונה כל היום בשלמותו [ומאשר כי בבאה רצופה לשם הבא ברבוי, אז אין צורך לה להורות על רבוי הפרטים אחרי שהרבוי מפורש במבטא, הלא נוכל לומר כי באופן כזה תבא להורות על שלמות כל פרט ופרט, כמו כל ימי חייך, הנה גם אם לא היה כתוב כל היינו יודעים הרבוי בכללו מאשר כי בא בסימן הרבוי, ומכיון דכתיב כל מרבינן גם הלילות - השלמות של כל יום (ברכות פ"א)]. וכן הוא גם כאן אלו היה כתוב כל אדם, היתה הכונה כי המדה הזאת יכולה להיות נוהגת בכל פרט ופרט - בכל האנשים, מבלי הבט אל שלמותו של הפרט: אבל מכיון דכתיב כל האדם, משמע דהכונה על איש אחד ידוע והוא שלם וכלול במדותיו, שאין כל אדם זוכה למדה כזאת ורק בו ירצה ה', כי אדם כזה נהנה הוא מטובו ושמח בעמלו ונושא את חלקו [ממצות ומעשים טובים לעולם הבא], וכפירוש רש"י ז"ל. 
@22פ) 
@11ר"ל משפחתו של עלי, שנגזר עליה שימותו צעירים, כמבואר בספר שמואל ה'. 
@22פא) 
@11ומפרש הלשון מענה בשמחת לבו, מענין עדות, מלשון לא תענה ברעך, לענות בו סרה, כלומר מעיד על שמחת לבו וכבודתו את ה', ודרשו ועלה מלשון עליה, וגם דרשו שהיה מעלה את ישראל בכל שנה בדרך אחרת, והוא כדי לזכות את כל ישראל בכל מקומותיהם לעלות לשילה, ומדייק זה מיתור לשון מעירו, דפשיטא הוא, אלא בא לרמז שרק העליה מעירו היתה בכל שנה באופן אחד כמימים ימימה, אבל הדרך לא היתה בכל שנה כמימים ימימה אלא בכל שנה הלך בדרך אחרת לתכלית המכוון, כמש"כ. 
@00פרק ו 
@22א) 
@11כדי שיכבד בצד ההוא ואינו ניכר כל כך ומתוך כך נקל לרמות. ויתכן דדריש כן משום דלקמן (ט' י"ג) כתיב גם זה ראיתי חכמה וגו', וגם שם דרשו כדרשה זו שלפנינו, וכפי הנראה משמע ליה להמדרש כאלו כתיב גם זו רעה חכמה, וא"כ רעה זו דכתיב כאן מוסב ג"כ לענין ההוא, או דמפרש רעה מענין רעיון ומחשבה, וכמו בנת לרעי. 
@22ב) 
@11שהוא שמח בחלקו שאין בו טרחת עיון יתירה, וגם לא טורח סדור הדברים בעל פה, כי דברים שבכתב אסור לאומרן בעל פה. 
@22ג) 
@11ונקראים נכסים דהיינו קרקעות שהן יסוד קיים אשר עליו יסובו דרכי הלמודים מגמ' וברייתות, והוו מעין קרן קיימת כמו הקרקעות. 
@22ד) 
@11שמפרש את המשנה וע"י זה הוא מכובד. 
@22ה) 
@11שיש בהם כל הדינין שיבקש למצוא בעל משנה. 
@22ו) 
@11הכונה שאינו יכול להורות כל הוראה שהיא מתוך האגדה שאין למדין ממנה, אע"פ שאמנם ימצא כמה דינים באגדות. 
@22ז) 
@11ר"ל שחקירת ההלכה ופסקיהם האחרון הוא רק מן התלמוד. ולא נתבאר יפה הלשון והתואר איש נכרי לבעל תלמוד, וגם הדרשה בכללה צריכה באור, ויתכן לפרש בכלל הענין דכאן ידֻבר משני אנשים בעלי תורה אחד הוא בעל מקרא ומשנה וכו', אך חסר לו הכשרון להשתמש בהם להוציא דין לברורו ולאמתו, ואיש [נכרי] אחר - זה בעל תלמוד שיש לו הכח והכשרון בזה משתמש בידיעותיו ומטמא ומטהר וכו'. 
@22ח) 
@11ר"ל הרבה בנים מאד לפי אורך שניו שהיה חי כבסמוך. 
@22ט) 
@11כי כפי המבואר בסמוך נשטף במבול, והמבול היה בשנת אלף ותרנ"ו ליצירה, ואדם חי תתק"ל שנה, נמצא שלקין הוסיפו תשכ"ו שנה. 
@22י) 
@11מפני שהיה נע ונד בארץ. 
@22יא) 
@11עיין במ"ר בראשית פרשה כ"ב למד זה מפסוק, והלשון תלוי ברפיון ענינו שלא נגמר דינו, וכעין הלשון בר"ה ט"ז ב' בינונים תלוים ועומדים. 
@22יב) 
@11כלומר זה שנפל הרוג וקבורה היתה לו. 
@22יג) 
@11ואע"פ דכתיב (מ"ב י') ולאחאב שבעים בנים בשומרת, אך זהו בשומרון לבד, וכנגד זה היו לו שבעים בנים ביזרעאל, ותפס המספר מאה ע"ש הרבוי הנפרז, וכמו בהוריות ג' ב' מאה שישבו להורות. 
@22יד) 
@11שחשק גם לכרם נבת היזרעאלי. 
@22טו) 
@11שנפל הרוג ובא לקבורה. 
@22טז) 
@11ר"ל נחת לזה שלא ראה בתענוגים מזה שראה בהם ולא יכול להשיגם, כי היצה"ר והתאוה שולטין באדם יותר במה שהעין רואה, וכשרואין ואי אפשר להשיג הוי הצער מרובה, ומשל היא לנפל שלא ראה ולא ידע בטוב העולם שטוב לו ממי שראה וידע ואינו יכול להשיג כל מאווייו, כי לעולם לא יסתפק האדם והנפש לא תמלא. 
@22יז) 
@11הוא ע"ד מ"ש חז"ל עה"פ כל הנשמה תהלל יה, על כל נשימה ונשימה תהלל יה, והוי כונת המאמר דגם בשביל הטבה זו לבד מצד הקב"ה לא יספיקו לאדם כל מצות ומע"ט, ומכ"ש אם עוד מוסיף הקב"ה להטיב עמו. 
@22יח) 
@11ר"ל גם צער יציאת הנפש מן הגוף אינו מספיק לכפר עונותיו של אדם שעושים פגם וחסרון גדול בנפשו כעין גומא. 
@22יט) 
@11צ"ל דאיירי בזכיות לעוה"ב, והוא כמ"ש בסנהדרין ק"ד א' ברא מזכה אבא, אבא לא מזכה ברא, אבל בזכיות לעוה"ז כתיב ועושה חסד לאלפים, וגם כתיב זכור לאברהם ליצחק וליעקב, וכן נתבאר ממקור אותו הענין שחידשו יחד בסנהדרין שם, שאמרו שם אין אברהם מציל את ישמעאל, ובתורה הלא כתיב מפורש (פ' לך) שאמר הקב"ה לאברהם ולישמעאל שמעתיך הנה ברכתי אותו וגו', והיינו ששמע לתפלתו עליו, ועל כרחך צ"ל כמש"כ דזכות אבות לבנים הוא רק בעוה"ז, משא"כ זכות בנים לאבות הוא אפי' לעוה"ב, ועי' תוס' סוטה י' ב'. ואמנם לא קשה לפי"ז מ"ש ולא לפי בנו ולא לפי בתו, הלא כנגד זה י"ל לפי אביו ולפי אמו, וא"כ קשה הלשון לפיהו, יען דהא דמזכה אותם הוא רק במותם, והזכות בא ממילא מפני שנראה שחנכו בדרך טובים, אבל עיקר זכות המצוה שייך להבן. 
@22כ) 
@11יתבאר עפ"י הלשון במ"ר פ' ויקרא פ"ד כל מה שיפעל אדם עם נפשו אינו יוצא ידי חובתו לפי שהיא מלמעלה, ור"ל כל הנאות זמניות שמעדן האדם בהם את נפשו, משל לבת מלך שניסת לבן כפר אע"פ שמאכילה מעדני עולם אינו יוצא ידי חובתו, למה, לפי שהיא בת מלכים, ולפי"ז הוי הפירוש אינה מחזקת טובה - לפי שאינה שבעה. 
@22כא) 
@11ר"ל איך העני בדעת ילך נגד חיי עולם הבא, שהוא יודע בה בכלל אלא אינו יודע איך לקנותה, ילך אצל חכם בתורה ויבאר לו מה שיעשה לתכלית זו. 
@22כב) 
@11ר"ל אל לעני לילך לעשיר להשתתף עמו, דכיון שזה עשיר וזה עני אין להם שיתוף ואחוה, אלא ילך ויעסוק בפרקמטיא לבדו. 
@22כג) 
@11ר"ל העני שאין לו כל טוב לו ללמד אומנות מאשר לעסוק בפרקמטיא, כי באומנות אין חשש הפסד כמו בפרקמטיא, וגם פרנסתו יותר בטוח וכמ"ש (סנהדרין ז' א') שב שני הוי כפנא ואבבא דאומנא לא חליף. 
@22כד) 
@11עיין מש"כ לעיל בפרשה הקודמת פסוק י' בדרשה ברבות הטובה רבו אוכליה, וצרף לכאן. 
@22כה) 
@11לפי שבמראה עינים לא תפסק קורת רוחו. 
@22כו) 
@11ר"ל בלא עיון ובינה יתירה. 
@22כז) 
@11לא נתבאר יפה שייכות זה הפסוק לכאן, ואולי צ"ל שנאמר הן האדם היה, ודרש ברמז מה שהיה. 
@22כח) 
@11אבל בהקב"ה כתיב לא ינום ולא יישן, וענין טעותם יש לכוין בענין הכתוב בצלם אלהים ברא אותו, ועיין בחולין צ"א ב' עולין ומסתכלין בדיוקנו של מעלה, ופירש"י פרצוף אדם שבארבע חיות בדמות יעקב. 
@22כט) 
@11דכתיב ביה ומשה היה רועה. 
@22ל) 
@11דכתיב ביה אשר היה דבר ה' אליו. 
@22לא) 
@11וזהו כבר נקרא שמו, ומ"ש ולא יוכל לדון עם שהתקיף ממנו כשאמר לו הקב"ה אל תאמר נער אנכי. 
@22לב) 
@11הרבותא בזה אע"פ דבמעשה העגל טען עמו עד שפעל אצלו למחול לישראל, אבל הכא לא דן עמו. וי"ל בטעם הדבר משום דהתם היתה הטענה בזכות הרבים, וזו היא שעמדה לו להוסיף עוז ואומץ, משא"כ הכא שבשביל עצמו לבד ביקש. 
@22לג) 
@11חיה הגדלה מן האדמה, ועיין מש"כ בתו"ת פ' חקת בפסוק וכל אשר יגע על פני השדה. 
@22לד) 
@11דשמא אתה עתיד למוכרה, ונותן לתוך שלך, דרשות הרבים כל ימי חייו הוא שלו. 
@22לה) 
@11שלא הבין טעם הדברים. ומזה ראיה דעיקר הגירסא כמו בגמ' ב"ק נ' ב' מעשה באדם אחד, ולא כמו במדרש מעשה בחסיד אחד, דאם היה חסיד היה מבין בטעם הדברים, וגם איתא בגמ' שהחסיד קרא לאיש הזה ריקה. 
@22לו) 
@11ר"ל מה יותר לאדם בקנין שלו, אחרי דמה שהיא שלו לא שלו הוא, דאפשר שימכרנו מחמת דחקו, וכמעשה זו. 
@22לז) 
@11דרש מה טוב לאדם בחיים שטוב לאדם שיאחז בחיים אלו דברי תורה, שנאמר בהם כי היא חייך ואורך ימיך, וכמש"כ ובחרת בחיים. 
@22לח) 
@11ר"ל אנכי אגיד מה טוב מכולן שיהיה אחריו, היא שם טוב, והיינו שאם נשאר לאדם אחריו שם טוב הוא טוב מכל הנשאר אחרי, ויתבאר מיד מזה בתחלת פרשה הבאה. 
@22לט) 
@11ר"ל כי הצל שבכותל ושבדקל מתעכבים מעט במקומם משא"כ צל עוף הפורח שבואו וצאתו יחד כהרף עין. 
@00פרק ז 
@22א) 
@11ר"ל בשמן טוב מצינו לשון ירידה, כשמן הטוב יורד על הזקן, ובשם טוב כתיב ואגדלה שמך, דהיינו עולה למעלה. 
@22ב) 
@11כדכתיב יהי שמו לעולם, ומפרש דתיבת טוב נמשך גם לתיבת שם, וכמו שכתוב טוב שם טוב משמן טוב. 
@22ג) 
@11כדכתיב (ישעיה נ"ד) שם עולם אתן לו אשר לא יכרת. 
@22ד) 
@11כי אע"פ מי שאיני עשיר ואינו יכול לקנות שם טוב בהרבה צדקה אעפ"כ אפשר לו לקנות זה במדות טובות בכלל ובאהבת הבריות ובגמילות חסד בגופו וכדומה. 
@22ה) 
@11וכדכתיב בדוד ויצא שם דוד בכל הארצות. 
@22ו) 
@11כלומר הוא מתפצל לחלקים שונים קטנים למקומות מפוזרים, וא"כ הוא נדוח ממקומו שהיה בחלק שלם על מקום אחד. 
@22ז) 
@11חנניה מישאל ועזריה מן גו אתון נורא יקדת. 
@22ח) 
@11שנמשחו בשמן טוב, ובדרשה הקודמת דריש שמן טוב כפשוטו, ועתה דריש שמן טוב בעלי שמן טוב. 
@22ט) 
@11נראה הפירוש דכל אדם בכלל יש לו שם עצם מתולדה וגם שם לוויי, אם חכם או עשיר או בעל גמ"ח וכדומה, ואיש כזה בכלל הוא חביב לבריות, אך אינו יודע בשביל מה הוא חביב אם בשביל עצמיותו או בשביל מעשיו, לכן בא שלמה ופירש טוב שם משמן טוב, ומפרש כמו דכתיב טוב שם טוב משמן טוב, ור"ל שכל טובתו ומעלתו של אדם הוא רק בשביל מעשיו הטובים. 
@22י) 
@11הלשון כד הוי מסיים מורה שחזון נפרץ היה אצלו לסיים ספר איוב, ויתכן לומר הסיבה לזה ע"פ המבואר בברכות ה' ב' שאמר ר' יוחנן על מת אחד שמת לו דין גרמא דעשיראה ביר, ופירש"י שהיו לו הרבה בנים ומתו, ולכן היה רגיל ללמוד ס' איוב. 
@22יא) 
@11ר"ל שטיב השם של יום המות נמשך מיום הולדו, והיינו שמשעת הולדו עד שעת פטירתו היה כולו בשם טוב, מפני שכל ימי חייו גדל בתורה ועמל בתורה וכו'. 
@22יב) 
@11כי הילודים למות, אבל משמת מונין לו לחיי העוה"ב. 
@22יג) 
@11הלשון לפי שכל מי וכו' הוא נתינת טעם למה לב חכמים בבית אבל, וכונת הראיה מהפסוק ויספו וגו', דאלה הענוים שסבלו וקבלו באהבה את גזירות הקב"ה סופם שיוסיפו לשמוח בהקב"ה ובישועתו. 
@22יד) 
@11ר"ל למדה שיש לה ודאי פרעון מלמדה שאין לה ודאי פרעון, כי המות שוה בהכרח לכל אדם, והגומל חסד למתים וסופו שימות גם הוא יגמלו חסד גם עמו, וכמבואר בדרשה הבאה לויי לו כי היכי דילוון לך וכו', אך המשתה אף במשתה של מצוה אולי ימות ולא יעשה משתה וממילא גם לא יפרע. 
@22טו) 
@11לא נתבאר למה מוטב ללכת במדה שהיא גם בעניים, וי"ל ע"פ מ"ש בשבת קנ"א ב' עה"פ לא יחדל אביון מקרב הארץ, שהעניות אם הוא לא בא, יבא בנו או בן בנו וכו' ולכן אם הולך במדה שנוהגת גם בעניים יש לו לקוות כי אע"פ שיעני ג"כ יגמלו לו חסד כמו שגמל הוא לעניים, משא"כ אם ילך במדה שנוהגת רק בעשירים אז אולי יעני לא יגמלו לו חסד, העשירים - מפני שעני הוא, והעניים מפני שלא גמל הוא להם חסד. 
@22טז) 
@11כי אצל המות מתבטלים קטטות ומריבות, ומי שהיה לו מריבה עם המת מפייסו, משא"כ במשתות ושמחות עוד מתעוררות התגרות, וכמ"ש ליכא כתובה דלא רמי בה תגרא וכדומה בשארי שמחות קנאה וכעס ותרעומות. 
@22יז) 
@11ור"ל יתן אל לבו כי הוא גמלות חסד החוזר, ועיין במו"ק כ"ח ב' שנוי נוסחאות בענין זה, וגם יש לפרש לשון והחי יתן אל לבו ביחד עם באור המשך הלשון באשר הוא סוף כל האדם, יען כי כשמת אדם צעיר יש להחי איזו נחמה לומר כי בודאי ע"פ איזו סיבה מת שלא נזהר וכדומה, משא"כ אם המת הוא זקן ושבע ימים אז בהכרח שגם התקיף והחזק בדעתו יכנע תחת רעיון יום המיתה, אחרי שזה מת אך ורק מפני שהוא סוף כל אדם, וא"כ גם עליו יבא זמנו, וזהו שאמר טוב ללכת אל בית אבל, ואל איזה בית אבל, לזה שהוא סוף כל אדם היינו שהמת זקן, כי אז והחי, אפילו האדם הבריא והחזק, יתן אל לבו, וידין להתנהג חסד עם המת כי היכי דיתנהגו כזה עמו, כמבואר. 
@22יח) 
@11ר"ל שתמיד מתשבין יום מיתתן וממילא אינם חוטאים, והוא כעין שדרשו בשבת קנ"ב א' הפסוק בכל עת יהיו בגדיך לבנים שוב יום אחד לפני מיתתך ושמא ימות היום ונמצא כל ימיו בתשובה, והחי כנוי לצדיקים שנקראו חיים כמבואר בברכות י"ח א' לפי שחיים הם בעוה"ב. 
@22יט) 
@11ר"ל למה מכין על הלב כשמתודין על העונות לפי שכל עיקר העונות בלב הוא, וכמ"ש לבא סרסורא דעבירה הוא כמ"ש הלב חומד, והוא הסבה הראשונה לכל עון ולכל חטאת, וע' מש"כ בזה בתורה תמימה פ' בראשית בפסוק לפתח חטאת רובץ השייך לדרשה זו. 
@22כ) 
@11י"ל בטעם תשלום מצומצם על מדה זו ע"פ מ"ש במדרש תהלים אמר נבל בלבו אין אלהים, על נבל שלא רצה לגמול חסד לשמואל ולדוד הוי כמו שאמר אין אלהים, ונראה בטעם הדמיון הזה ע"פ מ"ש בסוטה י"ד א' שממדת הקב"ה לגמול חסד, וגדולה גמ"ח שהתורה תחלתה גמ"ח [שעשה כתנות לאדה"ר] וסופה גמ"ח [שקבר את משה], וא"כ מבואר דמי שהוא אוחז במדת גמ"ח הוי כמודה בהקב"ה ובתורתו, ולכן גדול זכותו שמשתלם לו בצמצום על כל פסיעה ופסיעה. 
@22כא) 
@11ר"ל שלא יסיח דעתו ע"י ההלכה מענין האבל והמיתה ולשוב בתשובה, וע"ד שאסרו חז"ל ללמוד בת"ב דברים שאינם מענין אבילות, כדי שלא להסיח דעת מאבילות היום, ועל כן יתבאר טעם הדבר שאמרו בריש ברכות ג' ב' אין אומרין בפני המת אלא דבריו של מת, [כגון צרכי קבורה והספד] והיינו משום דבדברי ענינים כאלה אין מסיחים דעת, וכמו בת"ב שמותר ללמוד בעניני היום, ופשוט הדבר דזה איירי בחוץ לד' אמותיו של המת, דאלו בתוך ד' אמותיו אסור משום לועג לרש, כמבואר בכ"מ בגמ' ובפוסקים. 
@11והנה בברכות ג' ב' איתא, א"ר יהושע בן לוי, אין אומרים בפני המת אלא דבריו של מת, א"ר אבא בר כהנא, לא אמרן אלא בדברי תורה, אבל מילי דעלמא לית לן בה, ואיכא דאמרי, א"ר אבא בר כהנא, לא אמרן אלא אפילו בדברי תורה וכש"כ מילי דעלמא, ע"כ. והדורש שלפנינו כנראה ס"ל כאיכא דאמרי, דכש"כ מילי דעלמא, דכיון דהטעם הוא משום היסח הדעת בודאי מילי דעלמא מסיחין דעת, וכמו דקיי"ל כזה בת"ב, דאסור להתעסק במילי דעלמא משום היסח הדעת. 
@11ורש"י בברכות שם פירש על מ"ש אבל מילי דעלמא לית לן בה משום דמילי דעלמא אין גנאי למחריש בה [כלומר, ולכן אין בזה משום לועג לרש כנגד המת], עכ"ל. ולפי"ז יש לכוין טעמי שתי הלשונות, דלישנא קמא ס"ל דטעם האיסור בכל עיקר דבר זה הוא משום לועג לרש, ולא משום היסח הדעת והחי יתן אל לבו, ולכן מכיון שבמילי דעלמא אין משום לועג לרש, לכן שרי, והאיכא דאמרי ס"ל דעיקר האיסור הוא משום היסח הדעת, ולכן ס"ל דכש"כ מילי דעלמא אסור, שהם עוד יותר מסיחים דעת מדברי תורה. 
@11והנה בתוס' שם איתא בזה"ל, ופסק רב אלפס משום רב האי, דוקא דברי תורה אבל דברים דעלמא לית לן בה, עכ"ל. מבואר שתפס עיקר כלישנא קמא ומשום לועג לרש, אבל כפי שבארנו דגם הדורש ממ"ר כאן אזיל בשיטת האיכא דאמרי והטעם הוא משום היסח הדעת, מתבאר ההכרח לפסוק כאיכא דאמרי דכש"כ מילי דעלמא אסור. וכל הפוסקים נגררו אחר הרי"ף, ולפי מש"כ צ"ע ותלמוד רב בזה. 
@22כב) 
@11ור"ל ששם אל לבו תכלית האדם ופטירתו חלש ונתעלף, וזוהי הכונה והחי יתן אל לבו, ועיין בירושלמי ברכות פ"ג סוף הלכה א' הובא ענין זה בשנוי לשון קצת. 
@22כג) 
@11דרשה כזו כפולה לעיל פרשה ב' פסוק ב' בדרשה לשתוק אמרתי מהולל, ושם נתבארה די צרכה, יעו"ש. 
@22כד) 
@11ר"ל שמתוך שלא עצבו כתיב עליו כי אמנון לבדו מת, והיינו שהוא לבדו בחטאו. 
@22כה) 
@11פסוק זה דזרעם וגו' בדור המבול משתעי כמבואר במ"ר פ' נח פרשה ל"ו, והפסוק השני איירי בשלות אנשי סדום, ומבואר מזה שמעולם לא כעס עליהם הקב"ה, וגדלו והצליחו, ומתוך כך בעטו בה', והגיע להם מה שהגיע, אבל אם היה כועס מעט עליהם לא היה מגיעם שפע טובה כל כך ולא היו בועטים, ואז היה טוב להם מאשר עתה ששחקה עליהם מדת הדין כשנתמלא סאתם. 
@22כו) 
@11הנמשל לכאן מפני שסוף כל אדם למות, וזהו רוב בני אדם הולכין לשם, ולכן לב חכמים שם, ואע"פ דהול"ל כל בני אדם, אך נקט הלשון רוב - ליפוי הלשון, כהענין אשר בהמשל בההליכה אחר חפץ טוב, ושם לאו דוקא כל בני אדם. 
@22כז) 
@11הובא ונתבאר לעיל בפסוק ב' אות י"ג. 
@22כח) 
@11שמכוונים להוכיח באמת ולכן מדברים ברמה ובגערה דברים היוצאים מן הלב. 
@22כט) 
@11ר"ל אלו המתורגמנין של הדרשנין שכל עיקר מגמתם לבטא דבריהם בשפה נאה ומסולסלים ובשירים וחרוזים ואינם מקפידים על אמתת הכונה ומקלקלים אותם, והרד"ל הביא משם הרמב"ן גירסא אחרת באגדה זו וגרים אלו החזנין ופירש הטעם שמוסיפין על קבע התפלה בפיוטים, וצ"ל בבאור הדברים משום דע"י זה מסיחין המתפללים את לבם מעיקר התפלה, ועיי"ש עוד. 
@22ל) 
@11כמש"נ נאמנים פצעי אויב. 
@22לא) 
@11ר"ל גבה לבם במעלותיהם ששבחם וע"י זה נפלו בעון מכוער דבנות מואב, ויתכן דמכוין למ"ש בסוטה ד' ב' כל המתגאה נכשל באשת איש. 
@22לב) 
@11משל הוא למי שאינו גדול בתורה משמיע קולו יותר בתורה, כאומר שידעו שגם אני בן תורה, וכה"ג דרשו במ"ר פ' בראשית פרשה ט"ז, אומרים לאילני מאכל למה אין קולכם הולך [בשעה שרוח מנשב בהם], אמרו, אין אנו צריכין להשמע פירותינו מעידים עלינו, כלומר על מציאותינו, אומרים לאילני סרק למה קולכם הולך, אמרו הלואי ישמע קולנו ונראה. 
@22לג) 
@11ומפרש כאן עושק מענין מחלוקת ומלשון כי התעשקו עמו (פ' תולדות) ור"ל כשהחכמים מתעשקים זה עם זה, על ידי זה נשכח תלמודם. 
@22לד) 
@11בשדה שנחרש בו קבר לענין טומאה וטהרה. 
@22לה) 
@11דריש עשק מלשון עסק בחלף שי"ן בסמ"ך מפני שהן ממוצא אחד, ור"ל תלמיד חכם שמתעסק בצרכי צבור מתערבב ומשתכח תלמודו, כי לא יוכל ליחד ולצמצם כל כשרונותיו וכחותיו לתורה. 
@22לו) 
@11ר"ל המחלוקת, והוא מלשון כי התעשקו עמו, כמש"כ. 
@22לז) 
@11ובזה אבד לו חלק טוב מפני שזה גרם לו שלא יכנס לארץ כמש"כ עתה תראה את אשר אעשה לפרעה, ודרשו, עתה תראה, ואי אתה תראה במלחמת ל"א מלכים שבעת כניסת ישראל לארץ, ועיין במ"ר ר"פ וארא. ולכאורה אינו מבואר לדרשה זו ענין הכתוב ויאבד את לב מתנה, והלא אדרבה הוא דריש כאן דמשה לא היה מתון, וצ"ל דהכונה כאן אלמלא היה משה מתון בדבר זה היה נצול, והבאור הוא דבאמת היה משה מתון במעשיו וכנראה מענינו במחלוקת קרח, אלא כאן אבד מתינותו מפני העושק שעשקוהו, והוי הפי' ויאבד את לב מתנה, כי העושק יאבד מדת המתינות אפילו מאיש מתון, כמו משה. - ודע כי לפנינו לא כתיב מתונה, אך ידוע הוא כי לחז"ל היו מסורות שונות מאשר המסורות שאתנו וכמש"כ התוס' בשבת נ"ה ב', והארכנו מזה במק"א. 
@22לח) 
@11אמר בכל אלה הלשון יש לך דמשמע יש שיקרה כך, יען כי לפי הטבע המסחר שעושה אדם בנערותו טוב מאשר בזקנותו, לפי שבנערותו ידיו חרוצות וחילים יגבר, וכן בתורה, כמ"ש באבות, הלומד תורה בילדותו דומה לכותב על נייר חדש וכו', וכן בהולדת בנים ובכלל פעולת מעשיו של אדם בכל יש יתרון לימי הבחרות על ימי הזקנה, אך כמקרים יוצאים מן הכלל יש שמותר לזקנה על הבחרות, ולפי"ז יתבאר הלשון יש לך. 
@22לט) 
@11ר"ל שאם בראשיתו היתה מחשבתו לטובה אז טוב גם אחרית הדבר לאפוקי מי שבתחלת מחשבתו מעורבת מחשבה זרה, וכמו באחר, רבו של ר' מאיר, דכלפי דידי' אמר ר"מ כל זה. 
@22מ) 
@11לסכלותו. והנה פי' הלשון גבה רוח ענינו גאוה יתירה, ולכאורה לא שייך כאן שנתגאה רב על זה הפרסי, וצריך לפרש הכונה גבה רוח ברעיון, שאינו יכול לסבול דברי קטנות וסכלות כשאלת הפרסי, ולכן הקפיד וכעס, וכן צריך לפרש בדרשה הבאה ועיין באגדה דשבת ל"א א' מעין ענין כזה בהלל ושמאי. 
@22מא) 
@11הוא סבר דכל עיקר שכרו של גר הוא רק שיהיו לו מזונות מצומצמים למלא רעבונו, וא"כ הוא באמת דבר קטן, וחשב שזה הוא מפני שאין הגר תביב לפני הקב"ה, ואמר לו ר"א, כי אדרבה זה שכר גדול שיהיה לו מזונותיו במנוחה ושלוה ויוכל לעסוק בתורה ובעבודה, ובכ"ז לא קבל דבריו. 
@22מב) 
@11ונקראה התורה לחם מפני שהוא מזון להנפש כמו שהלחם מזון להגוף, וכמ"ש בזוהר פינחס רמ"ד ב' דנפשא דאתעסקת באורייתא מלחם אביה תאכל, ועיין מש"כ לעיל סוף פרשה ב' בפסוק כ"ד שיאכל ושתה. 
@22מב*) 
@11הפסוק הזה הוא מאמר בשם התורה, ופירש"י שהמלכים ישפטו משפט וצדק על פיה, ולא נתבאר מה שייכות הוא זה לראיה דבגד זה הכבוד. ואולי ט"ס הוא וצ"ל הפסוק דמשלי ג' כבוד חכמים ינחלו, וידוע דהבגד מכבד את האדם, וכמ"ש דר' יוחנן קרי למאני' מכבדותי' ועוד ממין מאמרים כאלה, ומבטיח הקב"ה שיזכה הגר למשנה כבוד, ע"י התורה וע"י בגדיו המכובדים. ולבד זה בהכרח להגיה במדרש במקום ובגד זה הכבוד - ושמלה זה הכבוד, אחרי שדרש זה מוסב על הפסוק לחם ושמלה דגבי גר, כמבואר. וכ"מ במ"ר פ' ויצא פרשה ע', ולפי"ז יתאמת יותר פירושנו ע"פ המבואר בשבת קי"ג ב' דשם שמלה יונח על בגד מכובד, כמו שדרשו שם עה"פ דרות ושמת שמלותיך עליך אלו בגדי שבת ויו"ט, ובספרי ר"פ תצא והסירה את שמלת שביה, דרשו שהכנעניות היו מתקשטות במלחמה, ודרשו זה מלשון שמלת. וכן מורה לשון הפסוק שמלה לכה קצין תהיה לנו, ולפי כל זה יתבאר הלשון והענין ושמלה זה הכבוד, וכמו שבארנו. 
@22מג) 
@11עיין מש"כ לעיל אות מ'. 
@22מד) 
@11דמדהוא תמיד כעסן אינו נוח לבריות ואינו לומד עם חברים ותלמידים, וע"י זה יפרש אולת בתורה, וכמ"ש בברכות ס"ג ב' שהלומד ביחידות הוא מתטפש, וממילא גם משתכח ממנו עיקר ביאור התורה, וכמ"ש בתענית ז' א' דעיקר קיום למוד התורה הוא בחבורה. 
@22מה) 
@11עיין מה שכתבנו בענין זה בתורה תמימה פ' שופטים בפסוק ועלית אל השופט אשר יהיה בימים ההם. 
@22מו) 
@11עיין בכורות נ"ב ב' ברש"י דטובה חכמה כשיש עמה נחלה היינו בקיאות בברייתות ושמועות וקבלות מרבותיו. ויש מפרשים בענין אחר דהיינו כשהוא ת"ח ובנו וב"ב ת"ח דשוב אינה פוסקת מזרעו, ונראה עיקר כפירש"י, משום דשם בבכורות קרא אחד החכמים כזה על רב ששת שהיה בעל ברייתות, ומכוון זה יותר על רב ששת על שם סוף הפסוק ויותר לרואי השמש, דכידוע היה רב ששת סגי נהור [והלשון רואי השמש הוא לשון נקיה לעור כמו סגי נהור], ומי שהוא סגי נהור טוב לו שיודע בע"פ ברייתות ושמועות מרבותיו, אחרי כי מתוך הכתב אינו יכול ללמוד, הרי מבואר דכונת הגמרא לפרש נחלה - ברייתות ושמועות וכו'. 
@22מז) 
@11נסמך על המבואר במשנה דאבות כל תורה שאין עמה מלאכה סופה בטלה. 
@22מח) 
@11נראה דר"ל שטובה החכמה כשהיא לתועלת הכלל, וכן בדרשות הבאות. 
@22מט) 
@11סמיך על המבואר בברכות נ"ה א', שבשעה שאמר לו משה עשה ארון וכלים ומשכן, אמר ליה בצלאל, וכי מביאין כלים ומעמידין אותן באויר, ר"ל וכי אפשר לבנות הארון והכלים קודם שיבנה המשכן, כי איפה יעמידום, אלא בתחלה צריך לבנות המשכן ואח"כ יכנסו בו כליו, ואמר ליה משה, הכי נקרא שמך בצלאל, כי בצל אל היית, שבאמת כך אמר לי הקב"ה, וזהו טובה חכמה עם נחלה, שהנחיל מלאכת המקדש בחכמה. 
@22נ) 
@11ר"ל שהנחיל את הארץ בחכמה באופן שהפיק רצון כל ישראל. 
@22נא) 
@11וקרא לזכות אבות נחלה מפני שהאב מנחיל זאת לבנו, ומ"ש ומאירה לו, דייק מן ויותר לרואי השמש, כלומר ויותר טובה זכות אבות כשהיא מאירה לו כשמש. 
@22נב) 
@11פירש"י נותן סחורה לת"ח להשתכר בהם, עכ"ל. ובכתובות קי"א ב' אמרו העושה פרקמטיא לת"ח הוי כאלו מתדבק בשכינה, וזה מדרגה גבוה מאשר השכר המבואר כאן, וצ"ל בבאור הענינים, דהתם איירי שהוא עוסק בפרקמטיא ואת הריוח נותן לת"ח, והת"ח עצמו יושב ועוסק בתורה, ולכן שכרו מרובה כאלו מתדבק בשכינה, וכעין מ"ש בהשתתפות ישכר וזבולן, כנודע, אבל הכא איירי דהת"ח עצמו עוסק במסחר, ולפי"ז שוב אין שעתו פנויה בכולה לתורתו, וא"כ לא זיכה זה הבעל כיס אותו ואת תורתו בזכות שלמה, ולכן אין זכותו גדול כ"כ שיחשב כאלו מתדבק בשכינה, אלא רק שיושב בישיבה של מעלה, דהיינו במסבות צדיקים וחכמים, וכבדרשה הבאה. 
@22נג) 
@11איירי במחזיק בידי ת"ח, ויהיו שוים וקרובים לת"ח עצמם, וזה מעין דרשה הקודמת בשנוי לשון. 
@22נד) 
@11עיין לעיל פרשה ג' פסוק י"א בדרשה יפה בעתו, ראוי היה אברהם להבראות קודם אדה"ר, אלא אמר הקב"ה, אם אברא תחלה את אברהם ואם יקלקל מעשיו אין מי שיבא ויתקן אחריו, אלא הריני בורא אדם ואם יקלקל יבא אברהם ויתקן, ע"כ. ולפי"ז צריך באור מה שאמר כאן שאם תקלקל אין מי שיתקן אחריך, ועיין מה שכתבנו שם באור וישוב לזה. 
@22נה) 
@11רומז שאם נזדמנה לו מצוה לעשות יזדרז לעשותה, וע"ד שאמרו אין מחמיצין את המצות. 
@22נו) 
@11שנפתית להיצר בעבירה, וקרא לזה יום רעה ע"ש שהיצה"ר מכונה רע כל היום כמש"כ וכל יצר מחשבות לבו רק רע כל היום. 
@22נז) 
@11ר"ל כי נגד הגיהנם ברא הקב"ה מדת התשובה, וע"ד שאמרו (קדושין ל' ב') בראתי יצה"ר בראתי תורה תבלין. 
@22נח) 
@11ולפי"ז אפשר לפרש הלשון אם כסף תלוה וגו' את העני עמך, כי העני נברא עמך שתזכו זה את זה, אתה אותו בחיי עוה"ז והוא אותך בחיי עוה"ב. ויש להוסיף עוד, דבא לאשמעינן דתכלית העניים אינו בשביל עצמם, כלומר שהקב"ה שונאם ולכן מייסרם, [כמו שרצה לומר ההוא מין ב"ב י' א'] שהרי חזינן כמה נסים שהקב"ה עושה עם העניים, כמו בשבת נ"ג ב' בעני שמתה אשתו ונעשה לו נס ונפתחו לו דדים כדדי אשה להניק את בנו, ובתענית כ"ד א' בר"ח ב"ד מי שאמר לשמן וידליק יאמר לחומץ וידליק, וא"כ הלא בודאי היו ראוים לחיים מרווחים, ואעפ"כ נשארו בעניותם, אלא ודאי דזה הוא מפני שתכליתם לזכות את העשירים, כמבואר. 
@22נט) 
@11יתכן דרומז למ"ש (שבת קי"ח ב') כי חזינא צורבא מרבנן דשלים מסכתא עבידנא יומא טבא לרבנן. 
@22ס) 
@11ר"ל בזכות שתשמח ביום טובה של תורה תזכה שתהיה מן הרואים ולא מן הנראים כדמפרש. 
@11גם יש לפרש הכונה ביום טובה היה בטוב, כי לקיום התורה והמצות קשה יותר אם מצבו של אדם טוב מאוד, כי אז יש חשש מן וישמן ויבעט, כנודע, ולכן מי שעקיים התורה מטובה הוא נסיון יותר גדול מאשר המקיימה מעוני [ויש לכוין בזה בלשון צדיק וטוב לו, ר"ל שהוא צדיק וגם טוב לו בעניני עוה"ז, ואעפ"כ עומד בצדקתו, סימן הוא שצדיק גמור הוא], אכן לפעמים מצינו שגם העניות מעברת את האדם על דעת קונו, על זה מסיים וביום רעה ראה, השתדל שלא תעבירך הרעה מדרך סלולה, והלשון ראה הוא מלשון בינה והסתכלות וכמו ולבי ראה הרבה חכמה. 
@22סא) 
@11יש לפרש הענין משום דמצד אחד אמרו כל ישראל יש להם חלק לעוה"ב, וכנגד זה כתיב כי אין צדיק בארץ אשר יעשה טוב ולא יחטא, הרי מצד אחד יש לכל אחד חלק בגן עדן ומצד אחד חלק בגיהנם. 
@22סב) 
@11אם בהרשע הכריעו מעשיו הרעים ונשאר איפוא חלקו בגן עדן מופנה וזכה חבירו הצדיק ביתרון מעשיו הטובים נוטל גם חלק חבירו. 
@22סג) 
@11אם זכה הצדיק שהכריעו זכיותיו ונשאר חלקו בגיהנם מופנה וכנגד זה נתחייב רשע ביתרון מעשיו הרעים נוטל גם חלק חבירו הצדיק שבגיהנם, וכמש"כ לעיל אות ס"א, וע"ע מש"כ בענין דרשה זו בתו"ת פ' בראשית בפסוק זכר ונקבה ברא אותם. 
@22סד) 
@11כולם מדייקים הלשון לעומת, דמפרשי לעומת ממש, לא בציור, אלא במקומם, ומפרשי איך יתכוין יותר הלשון לעומת כל אחד לפי דרכו. 
@22סה) 
@11עיין מש"כ בבאור דרשה זו לעיל בפרשה א' פסוק י"ב בדרשה אני קהלת הייתי מלך בירושלים וצרף לכאן. 
@22סו) 
@11מין נגע ומורסא הפושה ואוכל הבשר של כל הגוף, ורפואתה לחתוך כל אותו האבר שעלתה בו הנגע, וכ"מ בע"ז י' ב' מי שעלתה נומי ברגלו יקטענה ויחיה. 
@22סז) 
@11דאפילו בעת מכאוביו שמר ברעיונו להורות הלכה לבנו. 
@22סח) 
@11ר"ל אובד בלא זמנו כדי שישאר בצדקתו, ודריש הלשון יש צדיק דמשמע רק במקרה הוא ולפעמים רחוקות יקרה זה, והיינו טעמא, משום דסתם צדיקים נשארים בצדקתם עד סוף אריכות ימיהם, לפי שאין חשש בקלקולם, אך לפעמים יקרה כזה שיש לחוש לצדקתו מסלקו הקב"ה מן העולם קודם זמנו כדי שישאר בצדקתו. 
@22סט) 
@11גם כאן כמו בדרשה הקודמת דריש הלשון ויש רשע דמשמע דבמקרה הוא כך ולפעמים רחוקות, והיינו טעמא, דבסתם רשעים כתיב (קהלת ח' י"ג) ולא יאריך ימים כצל אשר איננו ירא מפני אלהים, אך לפעמים מאריך ימים ברעתו מפני הדור הטוב שעתיד לצאת ממנו, וכדמפרש. 
@22ע) 
@11דריש הרבה יותר מבוראך משום דזולת פי' זה בודאי ענין הטוב והצדק כל מה שמרבה אדם בהם טוב לו ולנשמתו וכמ"ש אלו דברים שאין להם שיעור וכל הדברים שחשב שם הם עניני צדקה ומע"ט, ואיך זה שייך לומר אל תצדק הרבה, ולכן דריש יותר מבוראך, וענין כזה היה בשאול וכדמפרש. ועיין ביומא כ"ב ב' קצת שנוי נוסחא באגדה זו. 
@22עא) 
@11ר"ל שלא יתייאש עצמו מתשובה זה החוטא שיאמר כבר אבדה תוחלתי אחרי נשקעתי בעבירות הרבה, ולכן יוסיף להשתקע עצמו בעבירות, אלא לא כן הוא, ומשל הוא למי שאכל שום אין סברא שיוסיף ויוסיף לאכול עוד שום, אלא אדרבה אל יוסיף לאכול, ומעט מעט יפיג ריח השום שאכל עד כה, וכן הוא בעובר עבירה, יפסיק מחטוא עוד ויחזור בתשובה, ולאט לאט ישכחו וימחו מעשיו הראשונים. 
@22עב) 
@11דבשאול כתיב (ש"א י"ד) ובכל אשר יפנה ירשיע, שהיה משתדל להרשיע בעובדי כוכבים שזכר שם באותו הענין, וקאמרה ליה בת קול אבל אל תרשע הרבה להתאכזר בכהנים. 
@22עג) 
@11פרשו המפרשים שהיה בקי במקרא ובמשנה, ואמנם כן מבואר בע"ז ד' א', ויש שפרשו דמכוין למ"ש בר"ה ל"ד ב' שתקן סדר התקיעות ברה"ש באופן שיצאו כל הדעות המחולקות בענין זה, יעו"ש. אבל פירוש ראשון נראה עיקר, דהוי מעין שפתח, טוב אשר תאחז בזה - זה מקרא וגם מזה אל תנח ידך זו משנה, ומה שתארו כאן בלשון ירא אלהים י"ל מפני כי עשה זאת לתכלית תשובת המינים, וכדאיתא בגמ' ע"ז שם, וכמ"ש ודע מה שתשיב וכו', אבל לפירוש השני מאי שייך ענינו של ר' אבהו בתקיעות לענין שפתח בבקיאות מקרא ומשנה. 
@22עד) 
@11נראה הכונה אע"פ שגדולתו של הקב"ה דיה להכיר מבריאתו את העולם וע"י עשרה מאמרות לבד, אעפ"כ יותר מזה תעיד התורה על גדולתו וגבורתו, וכמ"ש בשבת ק"ה א' אנא נפשי כתבית יהבית, דגבורתו של הקב"ה אפשר לדעת מתורתו יעו"ש. ומכנה את העולם בשם עיר ע"ש הדרשה לקמן (ט' י"ד) עיר קטנה זה העולם, יעו"ש. 
@22עה) 
@11כי כל מעשה האדם ע"י אלו האברים שכוללים כל החושים, ולכן כינה גוף האדם בשם עיר, כמו שבעיר נמצאו כל צרכי האדם. וצ"ע שלא חשיב החוטם, וקרוב לומר דלא חשיב רק אלה שהם הסרסרים באדם בין למצוה בין לעבירה משא"כ החוטם אינו מסרסר. 
@22עו) 
@11וסוף הפסוק - מלא חכמה, ופסוק שאחריו - בעדן גן אלהים היית, ואע"פ דהפסוק ההוא כתיב בחירם מלך צור, אך נסמך על הדרשה במ"ר פ' בראשית ר"פ י"ח דדריש הפסוק ההוא באדה"ר יעו"ש. 
@22עז) 
@11יש לפרש כונת הדרשה דלוא חכם אדה"ר והבליג על תאות גופו ואבריו מאכילת עץ הדעת כי אז טוב היה לו מאשר אכל, והמשך ענין הדרשה, כי עשרה שליטים דחשיב ישנם גם בבהמה, ורק במעלת החכמה האדם מתגבר עליהם בשעה שדרוש להבליג עליהם וכמש"כ. 
@22עח) 
@11ר"ל חכמתו של נח עמדה לו להעלותו ברום המעלות יותר מעשרה דורות שמאדם ועד דורו, ובעיר פירושו בעולם כמש"כ לעיל אות ע"ד. 
@22עט) 
@11עיין מש"כ באות הקודם, ואע"פ דעשרה דורות הם עם אברהם [ובפרטם, שם, ארפכשד, שלח, עבר, פלג, רעו, שרוג, נחור, תרח, ואברהם] אפ"ה לא חש לחשב דרך כלל מספר שלם עשרה, ומצינו כהאי גונא במספר הרגיל לחשב עשרה ימים שבין ר"ה לבין יוהכ"פ שהם עם ימי ר"ה ועם יוהכ"פ, וכן כל הנפש הבאה ליעקב במצרים שבעים אע"פ שאינם אלא ס"ט, יכן ארבעים יכנו אע"פ שאינם אלא ל"ט, וספרתם לכם חמשים יום ואינם אלא מ"ט, וע' ברא"ש סוף פסחים והארכנו בענין זה במק"א. וכן צריך לפרש בדרשה הקודמת. 
@22פ) 
@11מפרש שבר מענין תקוה, כמו שברו על ה'. 
@22פא) 
@11סוף הכרס עשוי ככובע וקרוי בית הכוסות והמסס מחובר בו, וע' רש"י ריש פרק אלו טריפות מ"ב א'. 
@22פב) 
@11הם בני מעים שהזאבים שונאין אותן ומשליכין אותן מלפניהם, ועל שם זה נקראו כן. 
@22פג) 
@11צ"ע שפתח בעשרה וסיים באחד עשר. ויתכן לומר דלא חשיב כי אם המשמשים הפנימים שבגוף ולא את החיצונים, ולכן מה שאמר מן הפה לושט אינו מחשב בכלל המספר את הפה מפני שהוא רק מבוא להאברים הפנימים, וכמו שלא חשיב את היד המושיטה את המאכל להפה ולגוף. 
@22פד) 
@11כמו שחשיב בדרשה הקודמת, 
@22פה) 
@11י"ל הכונה דאע"פ שכולם השתתפו בספר תהלים אפ"ה נקרא על שמו לבד, ופרטי אמירות כל אלה בספר התהלים בארנו בבאורנו לשה"ש בפסוק שערך כעדר העזים (ד' א'). 
@22פו) 
@11דהול"ל כי אדם אין בארץ אשר יעשה וגו', אבל מכיון שחוטא אינו צדיק ואם צדיק אינו חוטא. 
@22פז) 
@11מפרש דלא יחטא אינו מלשון חטא ועון שהרי אין להם לגבאי צדקה לידע נסתרות של כל אחד מי ראוי ומי אינו ראוי לקבל, אלא הפי' אין אדם צדיק בארץ אשר יעשה טוב מוחלט ולא יחטיא לקלוע אל המטרה. 
@22פח) 
@11מפרש הלשון כי אדם אין צדיק וגו' כפשטי', דאין צדיק שלא יהיה בו שמץ חטא, ולא כדרשת ר' יודן בדרשה הקודמת. 
@22פט) 
@11ר"ל שכל טעמי המצות השיג לידעם זולת ענין זה, ועיין נדה ט' א' ובתוס' שם. 
@22צ) 
@11ר"ל כשהיו רוצין לשאול אותו אם מצא רצון באשתו אשר לקח או לא היו שואלין לו ברמז כזה, מפני כבוד הבריות. 
@22צא) 
@11הגיהנם נמשל לאשה כמו שדרשו בפ' דמשלי כ"ב שוחה עמיקה כי זרות. 
@22צב) 
@11יש לפרש כונת הלשון מיתה מרה עפ"י לשון הכתוב באיוב ט"ז ישפוך לארץ מררתי שמפני רוב דאגה ולחץ הנב תתפלץ המרה ומתים בה. 
@22צג) 
@11דריש מכפל הלשונות מצודים וחרמים, דמצודה נקרא מה שפורשים ביבשה, וחרמים - מה שפורשים בים, כמ"ש (נדרים כ' א') חרמו של ים. ואפשר שהכונה היא ע"פ מ"ש חז"ל שהעוה"ז דומה ליבשה ועוה"ב לים, ולכן אשה רעה מאבדת את בעלה מן העוה"ז ומן העוה"ב [ע"י]. 
@22צד) 
@11כמש"כ ואל אישך תשוקתך, ומשמע ליה דהכונה גם אל איש סתם, משום דאם דוקא אל אישך הרי אין זה קללה וזה הלא בין הקללות נחשב, [אמנם יש על זה דרשה, עיין לפנינו בתו"ת], ומ"ש ואל אישך דבר בהוה שאז בשעת מאמר זה לא היה איש בעולם זולת אשה. ואמנם צריך באור מ"ש שלמה אסורים ידיה מנ"ל כל עיקר דבר זה, ויתכן דמדסמיך לואל אישך תשוקתך והוא ימשול בך משמע ליה שהוא מושל גם בתשוקתה ועוצר ברוחה. 
@22צה) 
@11יוסף ניצול מאשת פוטיפר ופינחס מאשר היה ראוי לקנאה, מבואר כי היה צדיק בזה, ופלטי נעץ חרב בינו ובין מיכל בת שאול, כמבואר בפ"ב דסנהדרין. 
@22צו) 
@11בפוטיפר דרשו שע"י אשתו נתרושש [ב"ר פרשה פ"ט] וענין זמרי ואמנון עם תמר ידוע סופם. 
@22צז) 
@11כל אלה מבוארים באריכות במדרש קהלת (פ"א פ' ט', ובאיזה שנוים), אלה שנצולו ואלה שנלכדו במינות. 
@22צח) 
@11בין לזכות בין לחובה, כמו צדקות מפרוטות פרוטות מצטרפות, וכן מצות קטנות בכלל וכן מי שסובל יסורי הגוף אף כי מעטים וקלים מצטרפות כולן לנכותם לזכותו, וע"ע בדרשה הבאה. 
@22צט) 
@11ר"ל שכל עונשים קלים האלה מצטרפים לעונש חמור ומכפרין לו על החיוב מיתה. וע' בכסף משנה פ"ד ה"ד מביאת מקדש שכתב דעונש זה ממיתת שורו וכו' בא להמחויב מיתה ביד"ש, וכפי הנראה כיון להמדרש הזה. 
@22ק) 
@11ר"ל אותן מאה כשנכנסין למשנה יוצאין מהן עשרה שיודעין משנה ואותן עשרה כשנכנסין לתלמוד יוצא מהן אחד להוראה. 
@22קא) 
@11ואמר על זה ואשה בכל אלה לא מצאתי שלא תצליח אחת מהן בתלמוד מפני קלות דעתן, ועיין מש"כ בתורה תמימה ס"פ עקב בפסוק ולמדתם את בניכם הנוגע לדין תלמוד תורה לנשים. 
@22קב) 
@11יתכן דסמיך על הדרשה דבר צוה לאלף דור זו המילה שנתנה לאברהם אחר שנמחו במבול השתלשלות תתקצ"ט דורות [עיין ב"ר פרשה כ"ח], ואשה בכל אלה לא מצאתי זו שרה שעם כל צדקתה לא האמינה בהבטחת הקב"ה שתוליד בן וצחקה וכחשה. 
@22קג) 
@11שבעת גזירת פרעה פירש מאשתו, ומדלא אמר שפרשו זמ"ז משמע שהיא לא ברצון נפשה פרשה ולא חששה אם תוליד לריק. 
@22קד) 
@11נראה הכונה דאע"פ שצדקניות היו כמבואר בכמה אגדות שלא רצו להשתתף במעשה העגל, וכן אמרו שבזכות נשים צדקניות נגאלו ישראל ממצרים [עיין סוטה י"א ב'], אפ"ה בעת מתן תורה אמר הקב"ה למשה כה תאמר לבית יעקב ודרשינן אלו הנשים שיאמר להן בלשון רכה [ולא כמו להגברים שדבר בלשון קשה כמש"כ ותגיד לבני ישראל ודרשו ותגד - דברים הקשים כגידין, וכמבואר. לפנינו בתו"ת פ' יתרו שם] כדי שתקבלנה, הרי שעם כל צדקתן היה דרוש להעמיס עליהן את מצות התורה ברכות ורצון. 
@22קה) 
@11עיין במ"ר פ' בראשית פ' כ"ח ובמדרש תהלים סי' ק"ה מחשבון מספר הדורות האלה. 
@22קו) 
@11ולפי"ז הוי פירוש הלשון ואשה בכל אלה לא מצאתי, שבכל אלה הדורות לא מצאתי מי שראוי שתנתן התורה על ידו, והתורה נמשלה לאשה כמבואר ביבמות ס"ב ב', מפני שחביבה ללומדיה כאשה על בעלה וע"ש הכתוב באהבתה תשגה תמיד, [ועיין במהרש"א שם]. 
@22קז) 
@11ר"ל וכיון שבאה חוה החלה לחקור בענין אכילה מעץ הדעת עד שאכלה והאכילה לבעלה, ויתפרש לפי"ז הלשון והמה - מכיון שנעשו רבים, היינו המה בקשו חשבונות רבים דהיינו מחשבות רבות. 
@00פרק ח 
@22א) 
@11עיקר טעם הדרשה הוא מדיוק המשך לשון הכתובים בענין זה, דעד ענין זה כתיב בחזקיהו וישלח את אליקים אל ישעיהו וגו' ויאמר להם ישעיהו כה תאמרון לאדוניכם, ושוב כתיב וישלח ישעיהו אל חזקיהו ומכל זה משמע דכלכלו דבריהם ע"י שלוחים, ועתה כאשר חלה חזקיהו כתיב ויבא אליו ישעיהו. ומבואר מכאן דמצות בק"ח אין לקיים ע"י שליח. 
@22ב) 
@11שיודע לפשר בין הקב"ה וישראל בשעת הגזירה, ולשכך כעס וחמה מעל הקב"ה על ישראל, כמו במעשה העגל ומרגלים ועוד, כנודע. 
@22ג) 
@11מפרש פשר כמו פרש בחלוף אותיות, כמו כבש כשב, שלמה שמלה, אנקה נאקה, זעוה זועה, נלעג לשון עלגי לשון, וכדומה, וכן דרשו בשבת פ"ה א' המלה חורי כמו ריח, וביומא ע"ה ב' אל תקרא וישטחו אלא וישחטו, וביבמות ט"ז ב' ידו פרש צר דרשו כמו ידו שרף צר והרבה כהנה, וע' מש"כ בסמוך פסוק ח' בדרשה ולא ימלט רשע את בעליו. 
@22ד) 
@11ר"ל דמפרש חכמת אדם תאיר פניו בכנוי להקב"ה וכמש"כ יאר ה' פניו אליך, ועם זה מוסיף לפרש איך יתואר הקב"ה בשם אדם, ואמר גדול כח הנביאים וכו', ר"ל שניתן רשות לנביאים לכנות כן את הקב"ה, וכמש"כ בריש יחזקאל ועל דמות הכסא דמות כמראה אדם מלמעלה. ועל כן יכונה כמה פעמים כחו של הקב"ה בציור אברים, עין ה', יד ה', והוא כדי לשבר את האוזן ולתת ציור מתקבל לרעיון בני אדם. 
@22ה) 
@11וסוף הפסוק - מלא חכמה ופסוק שאחריו - בעדן גן אלהים היית, ואע"פ דהפסוק ההוא כתיב בחירם מלך צור אך נסמך על שדרשו במ"ר פ' בראשית פ' י"ח את הפסוק הזה באדה"ר, יעו"ש. 
@22ו) 
@11כמבואר בפ' בראשית ויקרא האדם שמות וגו'. 
@22ז) 
@11דכן לשון סוף הפסוק הנזכר דקאי על אדם - וכליל יופי. 
@22ח) 
@11יתכן דרומז לאגדה דשבת פ"ח א', בשעה שהקדימו ישראל נעשה לנשמע באו ששים רבוא של מלאכי השרת וקשרו לכל אחד מישראל שני כתרים וכשחטאו [בעגל] ירדו ששים רבוא של מלאכי חבלה ופרקום, וזהו פי' הכתוב (פ' תשא) אחר מעשה העגל ויתנצלו בני ישראל את עדים מהר חורב, והיינו הענין מזיו השכינה מקודם, ע"י הכתרים, ומשנוי הפנים אח"כ, ע"י הפרקתם. ומה שמכונים בזה בלשון עוז י"ל ע"פ מ"ש בביצה כ"ה ב' דישראל עזין שבאומות, ואשר לתכלית זה נתנה להם התורה. ואע"פ דעוז דהכא קאי על אור הפנים בכ"ז מדלא כתב בלשון כזה ואור פניו אלא ועוז י"ל דכיון גם לענין עוז שבנפש, כמבואר. 
@22ט) 
@11סמך על לשון ראש הענין אני אמרתי [בשעת מת"ת] אלהים אתם, אכן [לאח"כ כשחטאו] כאדם תמותון, וע"פ הדרשה באגדות [הובא בפירש"י שם] אני אמרתי אלהים אתם שתהיו כמלאכים שאין מלאך המות שולט בכם, אכן לאחר שחבלתם מעשיכם כאדם תמותון ע"פ מלאך המות. ונראה דמ"ש שאין מלה"מ שולט בכם אע"פ דכלל ענין מיתה נגזרה על האדם עוד מימי אדה"ר, אך הכונה שמיתתכם לא תהא ע"פ מלה"מ אלא כמו מיתת צדיקים דכתיב בהו ע"פ ה' וכמו במשה ואהרן וכמ"ש בב"ב י"ז א' דמיתתם [ועוד במיתת צדיקים] היתה בנשיקה ע"פ ה'. 
@22י) 
@11דריש פשר כמו פרש [פירוש] בחלוף אותיות וכמש"כ לעיל אות ג'. 
@22יא) 
@11סוף הפסוק ויורד עוז מבטחה, ונדרש כל הפסוק על משה שעלה לבין המלאכים גבורי כח ויורד עוז מבטחה - את התורה. 
@22יב) 
@11ע' מש"כ לעיל אות ג'. 
@22יג) 
@11מפרש במדרש שעל כל דבר ודבר שהיה הקב"ה אומר למשה היה אומר לו טומאתו וטהרתו, וכיון שהגיע לפרשת אמור אל הכהנים, אמר לפניו, רבש"ע, ואם נטמאו אלו במה טהרתן, ולא השיבו דבר, ובאותה שעה נשתנו פניו של משה, עד שהגיע לפרשת פרה אדומה אמר ליה הקב"ה, משה, אותה שאלה ששאלת לי באמור אל הכהנים זו היא טהרתן, ולקחו לטמא מעפר שריפת החטאת. 
@22יד) 
@11ודריש מדכתיב ישנא חסר ו', ובש"ס כת"י הגירסא מצוה לשנאותו, ויש סמך הכרחי לגירסא זו, ע"פ המבואר כאן בסוגיא כל אדם שיש לו עזות פנים סוף נכשל בעבירה, ורב נחמן בר יצחק [הוא בעל הדרשה שלפנינו] אמר, בידוע שנכשל בעבירה, ר"ל שכבר נכשל, ובפסחים קי"ג ב' איתא בשם רב הרואה דבר ערוה בחבירו מותר לשנאותו, ורב נחמן בר יצחק אמר מצוה לשנאותו, יעו"ש, הרי כמעט מוכרח להגירסא כאן מצוה במקום מותר, אחרי דהוא ס"ל שבודאי נכשל בעבירה, ועם זה ס"ל בפסחים דלבעל עבירה מצוה לשנוא, כמבואר. 
@22טו) 
@11ר"ל שאמרו לנבוכדנצר שאע"פ שעליהם לשמור מצות פי המלך, אך ביחד עם זה מוזהרים לשמוע מצות ה' שלא לעבוד עבודת כוכבים, ולכן דרוש לחול עליהם מצות המלך באופן שלא תסתור המצוה את מצות אלהים. 
@22טז) 
@11כדי שלא יפתח האחר הקורא אחריו בתוכחה, ועם זה כתיב מוסר ה' בני אל תמאס ואל תקוץ בתוכחתו ודרשינן אל תעשה תוכחתו של הקב"ה קוצים קוצים, כלומר שיפסיק באמצע ויהיו לכמה קצים, ונראה בטעם דרשה זו, משום דא"א לפרש אל תקוץ מלשון קצה נפשי, קצתי בחיי, יען דכבר כתיב אל תמאס, והיינו דקצה נפשו, לכן דרש המלה במובן אחר כדמפרש. ועיקר טעם הענין מההפסק בקללות י"ל דהכונה שהקורא יקרא את כולן עם התנאי [אם לא ילכו בדרך ה'] דבכהאי גונא הוי זה מוסר, אבל כשיתחיל אחר באמצע הפרשה יבינו כקללות, ודו"ק. 
@22יז) 
@11[ר"ל אותה גזירה שגזר מלך שלטון] לא ידע אותו זה ששומר מצוה רע, והלשון לא ידע - כמו לא יכירהו ולא יקיימהו, והיינו שמבטלה, או דהפי' ומי יאמר לו מה תעשה - זה שהיא שומר מצוה הוא יאמר לו מה תעשה. 
@22יח) 
@11ר"ל דעל כזה נאמר דבר מלך שלטון, שדרכו לנקום משונאיו. 
@22יט) 
@11לא נתבאר מהו באור הלשון כמאמרה, וע' במהרש"א. ויתכן לומר, משום דיש כמה מצות שחיובם אינו בהכרח אלא במעשה הקודם לה, למשל שאם עשה לו אדם בגד של ארבע כנפות מחויב להטיל בו ציצית, משא"כ אם לא עשה לו בגד כזה הוא פטור ממצוה זו, וכן כשיש לו חמץ בערב פסח הוא מחויב במצות עשה דתשביתו, ואם לא קנה לו כל חמץ קודם הפסח אין לו מה להשבית ואינו באותה מ"ע, וכן אם אינו רוצה לאכול פת ביו"ט של סכות אינו מחויב בסוכה, והרבה כהנה, והנה איש כזה נראה שאינו מחבב מצות, אבל מי שהוא מחבב מצות הוא משתדל לסבב לו המקרים והמעשים כדי שיתחייב במצות, עושה לו בגד של ד' כנפות כדי שיקיים מצות ציצית, קונה לו חמץ קודם הפסח כדי שיקיים מ"ע דתשביתו, אוכל פת ביו"ט של סכות כדי שיתחייב בסוכה, וכדומה, וזהו הפי' מצוה כמאמרה, כמו שנאמרה בתורה. ויתבאר עוד הראיה מהלשון שומר מצוה, מלשון ואביו שמר את הדבר, שמחכה וממתין עליה מתי תבא לידו ויקיימה, וזהו זכות גדול. 
@22כ) 
@11שפרסום גזירת המן היתה ביום י"ג בניסן כמבואר בענין ויקראו סופרי המלך בחודש הראשון בשלשה עשר יום בו, ותמוה הדבר שלא שמעה אסתר מגזירה זו, ואמר שהיתה עסוקה במצות היום, בבעור חמץ. וי"ל הכונה דנסמך על הדרשה הקודמת דהעושה מצוה כמאמרה אין מבשרין אותו בשורות רעות ולכן לא בשרוה בשורה רעה, ובכ"ז לא נתקלקל הדבר. 
@22כא) 
@11ר"ל שידע הכל במשפט ובעתו הנכונה בעת שהיה עוד זמן לחשוב ולעשות דבר בזה ולא אחרי עבור זמנו. 
@22כב) 
@11דריש המקרא מרישי' לסופו ומסופו לרישי', ור"ל, לכל עת וזמן שאדם חי בעוה"ז יש חפץ בידו לעשות כאשר יחפוץ, אבל גם יש עת ליפרע על חפצי לבו ומעשיו, וזה - בעוה"ב. 
@22כג) 
@11ומפרש ברוח - הוא מלה"מ. 
@22כד) 
@11ר"ל למנוע אותו ממנו, כדמפרש. 
@22כה) 
@11ר"ל לא יוכל מבלי למלא משלחת ה' לדבר מה שצוהו. 
@22כו) 
@11במ"ר ר"פ וילך הגירסא ברוחן של מלכיות, והענין אחד הוא, דכמה שנגזר ערך מצב הגלות אין אדם שליט לכלותו ע"י השתדלות שונים, ושם במ"ר מסיים בזה, ואין רוח אלא מלכיות שנאמר (דניאל ז') וארו ארבע רוחי שמיא, ולא נתבאר טעם הראיה, ויתכן דמרמז לארבע מלכיות, בבל. מדי, יון, אדום, שהקיפו ארבע רוחות העולם. 
@22כז) 
@11דלפעמים עושה אדם דבר כנגד. רצונו, רק מפני שהרוח שבאנוש דוחקו לעשותו, ויתכן דרומז בזה למ"ש בירושלמי שבת פי"ד ה"ג עה"פ ונתן עול ברזל על צוארך - זה הרעיון, והכונה דלפעמים משתקע אדם עצמו ברעיון איזה דבר עד שאת"כ רוצה לנתק עצמו ממנו ואינו יכול, כי הרעיון רודף אחריו ומיגע אותו שלא לרצונו, וזהו אין אדם שליט ברוח עצמו לכלותו ממנו. 
@22כח) 
@11ר"ל דמכוין שנגזרה גזירה שוב אין שלטון לעצור בעדה. 
@22כט) 
@11ר"ל דכיון דקודם המות מקדימין מוקשי מות ממילא נאבד השלטון והיכולת. 
@22ל) 
@11ר"ל מכיון שזכר מיתתו אע"פ שעדיין לא מת אעפ"כ לא הזכיר עוד מלכותו, להורות שאין שלטון וגדולה בזמן המיתה, כי השררות בכלל היא רק מדמיונות בני האדם בעוה"ז, וכשנוטה למות כל עניני העוה"ז אין חשובין במאומה, ובמ"ר ר"פ ויחי איתא בענין זה הלשון אין מות אלא השפלה, והיינו כשהגיע זמן המיתה נעשים שפלים ויורדים, וע' משכ"ל אות ט'. ובמ"ר ר"פ וילך הלשון בזה שאין מלה"מ אומר הואיל וזה מלך נוותר לו עוד יום אחד או שני ימים אלא אין לפניו באותו היום משא פנים, ויתכן דסמיך כן על לשון שלטון בנו"ן ההקטנה, אפילו שליטה קטנה ליום אחד. 
@11ועל פי דרשה זו יתבאר מקור נאמן למה שדרשו במ"ר פ' שמות וימת מלך מצרים - שפירוש וימת - שנצטרע, ולא נתבאר שם המקור לזה, אך ע"פ המבואר כאן דבמיתת דוד לא נאמר בו מלך א"כ קשה איך כתיב שם וימת מלך מצרים, אלא הול"ל וימת פרעה, ולכן דרש שבאמת היה חי ורק שנצטרע והושאל לזה שם מיתה ע"פ מ"ש בגמ' שהמצורע חשוב כמת, כמש"נ במרים אל נא תהי כמת. וי"ל טעם השווי הזה משום שדין המצורע בדד ישב מחוץ למחנה והיינו כמת, ועיין נדרים ס"ד ב'. 
@22לא) 
@11ר"ל שתכליתן למקרא ולקבוץ העדה. 
@22לב) 
@11ר"ל למה לא צוה לתקוע בחצוצרות אשר לזה נועדו. 
@22לג) 
@11והחצוצרות דרך מלכות ושלטונות הוא ולפיכך נגנזו. 
@22לד) 
@11לא איירי כאן במלחמה ממש אלא במלחמה שעם מלאך המות, שהאדם מתאבק עמו קודם מיתתו, וכמש"כ אח לא פדה יפדה (תהלים מ"ט), וע' ברש"י בפסוק זה פירש במלחמה זו וכנראה כיון לפרש כמש"כ. 
@22לה) 
@11לא נתבארה כונת דרשה זו, ואולי י"ל משום דהמשך לשון פסוק זה כך הוא, ויאמר ה' אלי, אם יעמוד משה ושמואל לפני אין נפשי אל העם הזה שלח מעל פני ויצאו, והיה כי יאמרו אליך אנה נצא ואמרת אליהם כה אמר ה' אשר למות למות ואשר לחרב לחרב וגו', מבואר מזה כי בשעה שנגזרה מלחמה ואין רצון ה' להעבירה אז לא יועילו אם ישלחו את מי שישלחו להתפלל לה' להעבירה, וזהו שאמר אין משלחת במלחמה, כלומר אין מועיל שלוחים להקב"ה בעת שנגזרה גזירה, וסמך זה על זה הפסוק, ועל הלשון שלח מעל פני ויצאו, כלומר, שדחאם הקב"ה כביכול מלפניו, ודריש כן בדרך לשון נופל על לשון. 
@22לו) 
@11ר"ל אין מועיל כלל השלוח במלחמה זו להצטדק, אחרי דיחד עם זה נשלחים מלאכי רעים כלומר קטיגורים. 
@22לז) 
@11הלשון רשע שבכאן אינו מענין רשעות כרגיל לפרש, אלא מלשון תנועה ונצוח, כמו (איוב ל"ד) והוא ישקיט ומי ירשיע, ובכל אשר יפנה ירשיע, ור"ל אין אדם יכול לטעון ולנצח את מלה"מ שיתן לו פסק דין שנגזרה עליו גזירת מיתה, או שהוא, האדם, יגיע לו פסק דין [מב"ד של מטה] כי ראוי הוא לחיות עוד, אלא מכיון שעמד עליו אין עצה ואין טענה כנגדו. 
@11ומפי הרה"ח מר @44דוד שטראשון@55 נ"י [נכד הגרש"ש] שמעתי פי' פסוק זה, כי המלה רשע שבכאן היא ממלות הפוכות, כמו כבש כשב, שמלה שלמה והרבה כהנה, והיא הפוכה ממלת עֹשֶר, והוי הפי' ולא ימלט עושר את בעליו, והוא ע"ד הכתוב לא יועיל הון ביום עברה, וזה מקביל למה שאמר למעלה אין שלטון ביום המות, והוי זה כפל ענין דגם העושר ענין שלטון הוא, אלו דבריו דברי חן. 
@11ואני אמלא את דבריו שכן מצינו לחז"ל הרבה דרשות ע"פ הפוך המלות וכמו בשבת פ"ה א' דרשו חורי הארץ מלשון ריח [שהיו מריחין את הארץ], וביומא ע"ה ב' אל תקרא וישטחו אלא וישחטו, וביבמות ט"ז ב' דרש [לדעת מהרש"א] ידו פרש צר כמו שרף צר, ובירושלמי נזיר פ"ז ה"ב דרשו או בקבר - או ברקב, ובמ"ר פ' נח דרשו ויפץ ה' אותם כמו ויצף, ולעיל ריש פ' ח' דרשו פשר דבר כמו פרש [פירוש] ובסמוך פ' ט"ו דרשו והוא ילונו בעמלו - בעולמו, ולקמן י' ט"ז בגבורה ולא בשתי דרשו ולא בתשי, ובשה"ש א' י' צוארך בחרוזים דרשו בחוזרים, ועוד שם בני אמי נחרו בי דרשו נחרו כמו חרנו [חרון וכעס], ועוד שם, תלפיות, דרשו תל יפות, וכן דרשו שם מתרפקת כמו מתפרקת, ובריש איכה דרשו צהרים כמו המצרים. ומהריעב"ץ בפי' הגדה ש"פ כתב על מה שדרשו ובמורא גדול זו גלוי שכינה דדרשו ובמורא גדול - ובמאור גדול. וע"ד זה פרשנו לישון הכתוב בפרשת עמלק את הנחשלים אחריך כמו הנחלשים, ובאיוב מ"א יהפך ים לשיבה, ועמלו המפרשים ביחס שיבה לים ופרשנו דהוא כמו דכתיב יהפך ים ליבשה, ועוד הרבה כהנה, והתוס' בב"ב ק"י א' ד"ה פשוט תפסו כלל זה גם בלשון חז"ל, יעוי"ש. 
@22לח) 
@11ר"ל שורקים ומעקמים את פיהם דרך לעג וקנטור ומרמזין באצבעותיהם דרך ליצנות על חזיונותיו ועל דבריו. 
@22לט) 
@11המשך לשון הפסוק הזה (יחזקאל י"ב) כי אני ה' אדבר את אשר אדבר דבר ויעשה לא תמשך עוד כי בימיכם בית המרי אדבר דבר ועשיתיו נאום ה', ור"ל כי מכיון שהנביא ניבא לימים רחוקים היה לכם מקום ללעוג עליו באמרכם שלא יאמנו דבריו, אבל מכיון שידבר והדברים יתקיימו מיד, שוב לא תלעגו לו, ועל זה נאמר ולא ימלט רשע את בעליו, כלומר, עתה שוב לא תמלטו מן הרעה, ומפרש רשע כמו רעה, וכמש"כ לעיל בפסוק מקום המשפט שמה הרשע (ג' ט"ז). כך נראה לפרש, והמפרשים לא פרשו מאומה. 
@22מ) 
@11ר"ל כך משמע הלשון דרשע לא ימלט, הא עשו תשובה ימלטו. 
@22מא) 
@11ר"ל ששניהם נפרעים זה מזה, כי לאחר שזה נוקם מזה שוב נענש זה הנוקם וכמ"ש על דאטפת אטפוך וכו'. 
@22מב) 
@11ר"ל אין תובעין בדין שמים על המזיק את האדם אלא אם המזיק הוא אדם כיוצא בו ולא שאר בעלי חיים, והא דגם שאר בעלי חיים נתבעין לדין כשמזיקין את האדם ומקיימין בהן ובערת הרע מקרבך - הוא תביעה בדיני אדם, ומבואר במדרש דיש אומרים אפילו מקל אפילו רצועה ואפילו אילני סרק נתבעין לדין, ונראה הפירוש והענין בתביעת דין לאלו הדברים, שכיון שמזיקין הם ג"כ ראוים לבערם מן העולם, וזה הוא דין שלהם. 
@22מג) 
@11כאן הלשון קצר, ומבואר יותר בתנחומא ר"פ יתרו בזה"ל, ובכן ראיתי רשעים קבורים ובאו, וכי יש רשעים קבורים באים ומהלכים ששלמה אמר קבורים ובאו, אלא אלו הרשעים שהם קבורים ומתים בחייהם, שנאמר כל ימי רשע הוא מתחולל, מהו מתחולל - מת וחלל, ע"כ, והבאור הוא ע"פ מ"ש כ"פ באגדות דרשעים אפילו בחייהם קרוים מתים, עיין ברכות י"ח ב'. והנה לא פירש המדרש המשך לשון הפ' לפי דרשה זו, וצ"ל דיתפרש כמו בדרשה הבאה דאיירי ברשעים שעושים תשובה, ויתפרש וממקום קדוש יהלכו - אלו ב"כ ובתי מדרשות, וכבדרשה הבאה לענין גרים, יעו"ש. 
@22מד) 
@11ר"ל שהיו מקודם כמו רשעים קבורים, וזה ג"כ כמש"כ באות הקודם דרשעים אפילו בחייהם קרואים מתים ועתה באו לעשות תשובה ולהתגייר. 
@22מה) 
@11דריש וישתכחו כמו וישתבחו, בחלוף אותיות בכל"ם, הרגילות להתחלף, ועיין בדרשה הבאה. 
@22מו) 
@11בתנחומא ריש פ' יתרו הלשון יותר מבורר, וז"ל, גם זה הבל, וכי אין זה הבל שאומות העולם רואין אותן האיך הם באים ומתגיירים ונכנסין תחת כנפי השכינה ואינן מתגיירים, ועיי"ש עוד. 
@22מז) 
@11סל גדול ששואבין בו יין מגת לבור, עשוי מנצרי ערבה, וע' חגיגה כ"ב א' סל וגרגותני, ובע"ז נ"ו ב' החזיר גרגותני לגת. 
@22מח) 
@11בחלוף אותיות זסשר"צ שהן ממוצא אחד. 
@22מט) 
@11בחלוף אותיות בכל"ם. 
@22נ) 
@11ר"ל אפילו מטמוני ממונם של ישראל נתגלו לו. 
@22נא) 
@11ר"ל שחושבים כמו שלא הגיע להם העונש עד כה כך לא יגיע להם עד עולם, ואינם יודעים כי רק איזה זכות הגין עליהם לאחר העונש וכמ"ש בסוטה יש זכות תולה [מן היסורין] ב' וג' שנים, אבל סופו שיבא. 
@22נב) 
@11אבל אי אפשר לומר דקאי בפשיטות על מי שאינו ירא בכלל מפני האלהים, יען דבפסוק הקודם כתיב אשר חוטא עושה רע מאת [ר"ל מאות רעות] ומאריך לו, הרי דבסתם חוטא מאריך לו הקב"ה אפו, אבל על זה שאינו עומד מפני רבו אינו מאריך לו, וטעם הדבר משום דבזה הוא מראה כי אינו שוה בעיניו מה שלמד ממנו והרי הוא ביחד עם זה מחלל גם כבוד התורה. ואינו מבואר איפה מרומז בפסוק זה העונש תלמודו משתכח, ואולי דריש וטוב - ע"ד הדרשה הידועה אין טוב אלא תורה, ואמר, וטוב - התורה - לא יהיה לרשע, שאע"פ שילמדה ישכחנה. 
@22נג) 
@11דהרשעים יש להם מטובת עוה"ז כדי שבזה ינוכה להם מעט מזכיותיהם שיש להם לעוה"ב, ולהיפך הצדיקים מעונין בעוה"ז כדי שינוכה להם מעט מחובותיהם שיש להם ובזה יהיה שכרם בעוה"ב שלם, ולכן אם יש צדיק כזה שזוכה גם לעוה"ז [והיינו כמעשה הרשעים בעוה"ז] אשרהו, ואם יש רשע שגם אינו זוכה לעוה"ז [והיינו כמעשה הצדיקים בעוה"ז] - אוי לו, שהוא אובד משני העולמות. 
@22נד) 
@11יען דעל שמחה של רשות נאמר ולשמחה מה זו עושה. והנה דרשה זו כפולה לעיל בפסוק הנזכר (ב' ב') ושם נתבארה די צרכה. 
@22נה) 
@11דריש בעמלו - בעולמו, בחלוף אותיות הסמוכות זל"ז כנהוג בלה"ק, וכמו שהבאנו כמה דוגמאות לעיל בפסוק ח' ולא ימלט רשע את בעליו יעו"ש. 
@22נו) 
@11והמשיל תורה ומע"ט לאכילה ושתיה, כי כמו אכילה ושתיה הם היסודות המחזיקות את הגוף כך מצות ומע"ט היסודות המחזיקות את הנפש, וכמ"ש בזוהר צו כ"ט ב' דמזונא דאורייתא איהי מזונא דנר"נ [נפש רוח ונשמה], ובפ' פינחס רכ"ז א' דנשמתא מתפרנסת במילין דאורייתא דאינון נהמא לה כענין נהמא דגופא ממילין דעלמא, וכמו אכילה בלא שתיה ושתיה בלא אכילה אינו די כך אינו די תורה בלא מע"ט ומע"ט בלא תורה, כי תכלית התורה הוי קיום המעשים וכמ"ש ביבמות ק"ט ב' כל שישנו בעשיה ישנו בלמוד שנאמר ולמדתם לעשותם, וכנגד זה בעל מעשה בלא תורה ג"כ אינו נחשב, כי לא ע"ה חסיד, ואמרו בתו"כ פ' אחרי (י"ח ל"א) ובספרי פ' ראה (י"ב כ"ח) ושמרתם ועשיתם, שמור ושמעת, מלמד שכל שאינו בכלל משנה אינו בכלל מעשה, משום שאינו יודע איך לכלכל מעשים טובים, ואפשר גם שיכשל במעשיו. 
@22נז) 
@11דריש שינה על המיתה כמ"ש בדניאל י"ב ורבים מישני אדמת עפר יקיצו, ור"ל אינו רוצה לחשוב ולהתבונן אדות יום המיתה ולכן אינו עושה תשובה, וכן בלשון הירושלמי קורא למיתה בשם דמך שפירושו שינה ואין נראה מה שתפסו האחרונים לדייק שאין נכון לישון ביום ראש השנה מירושלמי האי מאן דדמיך בריש שתא דמיך מזליה, ופרשו דדמיך - דישן, ובאמת דמיך פירושו מיתה, והפי' דמי שמת בראש השנה סימן הוא שהורע מזליה עד קצו שנדון לאלתר]. 
@22נח) 
@11ר"ל בקשו לעמוד על טעמי מצות התורה. 
@22נט) 
@11ר"ל הלא אפילו שלמה שחשב לעמוד על טעמי התורה הגלויים ולכן אמר ארבה ולא אסור את לבבי ובכ"ז היה סופו שהטו את לבו, וא"כ איך יעמול האדם הפשוט לבקש טעמי המצות ועוד באלה שלא נתגלו טעמן. 
@00פרק ט 
@22א) 
@11כלל דרשה זו והבאות אחריה בענין זה בא לפרש, דאדרבה המקרים השוים שבאנשים שונים מהנהגות ודעות שונות זה הוא גופא מעקרי ההשגחה, כדי שתשאר הבחירה ביד האדם, משום דאם היה נקרה לעולם מקרה טוב לצדיק ומקרה רע לרשע, אז בטלה הבחירה וכולם היו מוכרחים להלך בדרך טובים מפני תקות קבלת הטובה ויראת העונש, ולכן מורה ההשגחה שאל יסמוך האדם על עניני המקרים, יען כי המקרים עלולים לקרות כזה כן זה, כמו לצדיק כמו לרשע, ואין שייכים לתשלומי שכר ועונש הבאים בחשבון מדוייק. 
@22ב) 
@11עיין מש"כ באות הקודם. 
@22ג) 
@11כמש"נ לפני ה' תטהרו, ע"י הקרבנות, וטהרם מטומאת מת באפר פרה, ומטומאת צרעת, וגם בתוכחתו וצדקתו רבים השיב מעון, כנודע באגדות, וע' במ"ר פ' חוקת. 
@22ד) 
@11ר"ל שבהוצאת דבה הוו טמאי שפתים. 
@22ה) 
@11עיין מש"כ לעיל אות א' וצרף לכאן. 
@22ו) 
@11דכתיב ביה (ד"ה ב' י"ח) ויזבח לו אחאב צאן ובקר לרוב לעם אשר עמו, והיה דרוש לכתוב ויזבח לו ולעם אשר עמו צאן ובקר, ולנן דריש ויזבח לו ליהושפט ולא להקב"ה, כן מתבאר ממ"ר ר"פ אחרי. ואיני יודע מה צריך לראיה סתומה ודחוקה כזו, בעוד שמפורש כתיב בי' באחאב (מ"א י"ח) וירפא [אליהו] את מזבח ה' ההרוס. 
@22ז) 
@11דבאחאב כתיב ואיש משך בקשת לתמו ויך את מלך ישראל וביאשיהו כתיב ויורו המורים למלך יאשיהו. ועיין מש"כ לעיל אות א' וצרף לכאן. 
@22ח) 
@11לאו דוקא בנה ממש, דהא שלמה בנה, אלא הוא יסד יסודו ותכונתו כמבואר בזבחים נ"ג ב', וגם דרשו מזמור שיר חנכת הבית לדוד, ע"י שנתן נפשו עליו מעלה עליו הכתוב כאלו בנאו. 
@22ט) 
@11ובפ"ק דמגילה מבואר שמלך מ"ה שנה, אמנם כאן הכונה לומר שזכה למלכות כמו דוד, ועוד יותר. 
@22י) 
@11עיין מש"כ בכלל דרשה זו לעיל אות א' וצרף לכאן. 
@22יא) 
@11והאמין בשבועתם ומסר להם נפשו, ומזה מוכח שהיה ירא משבועה, שלא היה חש לחשוב אולי יעברו הם על שבועה. 
@22יב) 
@11דכן כתיב בצדקיהו (מ"ב כ"ה) ואת עיני צדקיהו עור, וכן בשמשון כתיב (שופטים ט"ז) וינקרו את עיניו. וע' מש"כ לעיל אות א' בבאור כלל דרשה זו. 
@22יג) 
@11מפרש כי מי אשר יבחר, כמו מי את אשר ירצה לבחור יבחור, כי הבחירה היא בידי האדם, ולכן כל אחד בוחר לו כפי נטות רוחו. 
@22יד) 
@11ור"ל כל זמן שאדם חי ואפילו רשע יש לו תקוה לבחור בחיים דהיינו לשוב בתשובה, משא"כ כשמת, וסמיך כן על הכתיב אשר יבחר מלשון ובחרת בחיים. 
@22טו) 
@11הם חילו של נבוכדנצר, וזבול הוא כנוי לביהמ"ק ע"ש הכתוב בנה בניתי בית זבול לך. 
@22טז) 
@11שאין נדונים בגיהנם ואינם חיים בעוה"ב, ופסוק זה בחיילותיו של נבוכדנצר איירי. 
@22יז) 
@11דרשה זו כפולה לעיל פרשה ד' פסוק ב' בדרשה ושבח אני את החיים וגו', ושם נתבארה. 
@22יח) 
@11ואע"פ דגם מתורת משה הותרה הבערה לחולה, אך זה הוא בחולה שיש בו סכנה ומשום פק"נ, משא"כ הכא היה חולה שאין בו סכנה, כפי דמשמע ממאמר הרופא, ואפשר היה להמתין עד עבור זמן הגזירה, וגם לבד זה הנה התורה התירה מפורש לחולי כמש"כ וחי בהם, אבל כאן לא הוציא הקיסר פרט זה מגזירתו, וא"כ בכל אופן צריך לזהר בה. 
@22יט) 
@11כלומר שהמתים פטורים מן המצות והוא מראה שהולך בציצית. ובתוס' הקשו ממ"ש במנחות מ"א א' דנוהגין לתת ציצית בטליתות של מתים משום לועג לרש [ר"ל שלא יהיו כלועגים להם מאלה החיים שהולכין לביה"ק בציצית] וטרחו ליישב, יעו"ש. ואמנם י"ל פשוט, דאע"פ שהיו נוהגים לתת ציצית היתה זה רק ציצית של לבן אבל לא תכלת, וטעם הדבר משום דגם החיים לא כולם לבשו תכלת, וכאן מבואר דהוי קשדיא תכלתא, וא"כ בזה הוי באמת לועג לרש, וע"ע מענין זה באו"ח סי' כ"ג. 
@22כ) 
@11ע' מה שכתבנו בתורה תמימה פ' שופטים (י"ז ו') בפסוק המובא בזה. 
@22כא) 
@11במ"ר פ' בראשית ס"פ כ"ח מבואר דדרשה זו מוסבת על דור המבול, משום דלעיל מזה כתיב והמתים אינם יודעים מאומה ואין להם שכר עוד כי נשכח זכרם, והיינו דור המבול שנמוחו מן הארץ בלי זכרון. 
@22כב) 
@11הלשון הבל פיכם אולי יתבאר ע"פ מ"ש במ"ר שה"ש (ב' ד') על הפ' ודגלו עלי אהבה אפילו תינוק הקורא למשה מותא ולאהרן ארן אומר הקב"ה ולגלוגו עלי אהבה, והנה יען כי מוציאים המלות בשבושים נקרא מבטאם זה בשם הבל פיהם. 
@22כג) 
@11בפ' שלח מיד אחר פרשת מרגלים כתיב פרשת נסכים ואחריה פרשת חלה, ומדסמיך ענינים אלו לענין מרגלים שקלקלו בדבר רעיון הכניסה לא"י וגרמו כעסו של הקב"ה, לכן דריש שבקיום שתי מצות אלו יתרצה להם הקב"ה וימחול להם עונם ויכנסו לארץ, וזאת היא כונת דרשה זו. 
@22כד) 
@11טעם הרהורו של אברהם ותשובת המלאך רצה האלהים את קרבנך אע"פ שלא היה כאן קרבן כסדרו, יתבאר ע"פ המבואר במ"ר ס"פ וירא (פרשה נ"ו) שבשעה שאמר לו המלאך אל תשלח ידך וגו' היה אברהם מתמה, אתמול אמרת קח את בנך ועכשיו אתה אומר לי אל תשלח ידך וגו', אמר לו הקב"ה הלא לא אמרתי לך שחטהו אלא העלהו, לשם חיבה אמרתי לך וקיימת דברי, ולפי"ז יתבאר טעם הרהורו כאן שמא פסלות היה בבני וכו', והיינו שרצה בזה ליישב תמיהתו כמבואר, ואמר לו המלאך כבר רצה אלהים את מעשיך - את קרבנך, כלומר, כי לפי מצות הקב"ה העלהו ולא ושחטהו, הרי כבר קיים מצוה זו וממילא גם מעשה זו לבד נחשבת קרבן. 
@22כה) 
@11עיין תוס' יומא פ"ז ב' שבמוצאי יוהכ"פ יוצאת בת קול כזה, ולכן נחשבת אותה סעודה כסעודת יו"ט ומצוה לטרוח בה. וע' בב"י לאו"ח סי' תקפ"א הובא מדרש זה ובאורו. 
@22כו) 
@11פירש"י בגדיך לבנים נשמתך טהורה ונקיה, עכ"ל. ונראה דסמכה הגמרא בזה לדרשת המ"ר שיובא בסמוך בגדיך לבנים - מן העבירות, ושמן על ראשך אל יחסר - ממצות ומעשים טובים, יעו"ש בסמוך. 
@22כז) 
@11על מניעת העבירות יונח התואר בגדי לבן ע"ש הכתוב אם יהיו חטאיכם השנים כשלג ילבינו, ושמן כנוי למצות ומע"ט על שם לריח שמניך טובים. 
@22כח) 
@11חוטי הלבן שבציצית. 
@22כט) 
@11כמש"כ וראו כל עמי הארץ כי שם ה' נקרא עליך. 
@22ל) 
@11עיין מש"כ באות הסמוך. 
@22לא) 
@11בהרבה מקומות מכונה התורה בשם אשה כמבואר במדרש משלי אשת חיל עטרת בעלה, וי"ל בטעם הדבר ע"פ מ"ש בעירובין נ"ד ב' עה"פ אילת אהבים ויעלת חן וגו' דדיה ירווך מה הדד הזה כל מה שתינוק ממשמש בו מוצא בה חלב כך התורה כל המעיין בה יותר מוצא בה טעם, ונאמר באהבתה תשגה תמיד נדרש ג"כ על התורה, ואמנם למען קיום התורה צריך לקנות גם אומנות כמ"ש באבות יפה ת"ת עם דרך ארץ וכל תורה שאין עמה מלאכה סופה בטלה. ועיין בתוי"ט אבות פ"ב מ"ב מתבאר מדבריו דלשון אשה שבפ' זה טפל ללשון חיים, ולפי"ז יתבאר דאומנת עיקר לגבי תורה, וצ"ע במ"ש עשה תורתך קבע ומלאכתך עראי, וע"ע בתו"י יומא פ"ה ב'. 
@22לב) 
@11ראה חיים, חיי הבלך, חלקך בחיים, לרמז שע"י זה רואה חיים בשלש רגלים, וכמש"כ ושמחת אתה וביתך, ויתפרש כאן הלשון חיים לא היפך המיתה כי אם מענין שמחה ורוממות הנפש וכמו ותחי רוח יעקב אביהם, וזה מסוגל יותר בחג שמחוייב בשמחה וכמש"כ, ולכן כנגד זה ראוי להתאבל עליה שלש רגלים, וכעין מש"כ בשמשון (שופטים י"ד) ותבך עליו שבעת הימים אשר היה להם המשתה שפירושו שבכתה ז' ימים כנגד שבעת ימי המשתה. ועיין מש"כ בתורה תמימה פ' נח בפסוק ויהי לשבעת הימים. 
@22לג) 
@11וע' יבמות ס"ב ב' חשיב כמה דברים שחסר מהם זה השרוי בלא אשה, ולפלא שלא חשב גם פרט זה. ומה דנקט כל הדברים האלה בלשון שלילה ולא בלשון חיוב, שהשרוי עם אשה שרוי בהם, י"ל משום דאין זה כלל מוחלט, דיש אשה רעה שממרת חיי בעלה וכעין מ"ש ביבמות שם, ולכן לא פסיקא ליה לנקוט כן, משא"כ השלילה היא מוחלטת בודאי. ויש להוסיף עוד, כי תפסו חז"ל בלשון המקרא בענין זה דנקט בלשון שלילה, לא טוב היות האדם לבדו, ולא נקט טוב היות האדם עם אשה, וזה ג"כ מטעם שכתבנו. 
@22לד) 
@11מפרש שאין הפי' כי אין מעשה וגו' מלשון דהא, ומלשון הפסוק הוא, יען דבאופן כזה הוי הענין ברעיון של כפירה, וגם כשמצאו חז"ל בדברי קהלת הנוטין לדברי מינות (שבת ל' ב') לא הביאו מפסוק זה, אלא ודאי דהאי כי הוא כמו לשון אם, וכמו הלשון ואת כי שטית (נשא) שפירושו אם שטית, כפירש"י שם, ואין זה מלשון הפסוק אלא על פי טעות דעת האדם. 
@22לה) 
@11כלומר, בנקל מאוד, ומדייק משום דמבואר שם בפרשה שהיו הרועים כולם מתאספים לגללה, והוא נגש בעצמו וגללה, והא דבנקל עשה כן מדייק מדלא כתיב ויגלל (בבנין פיעל המורה על פעולה חזקה) אלא ויגל (בבנין קל) משמע דלא היתה לו טרחא יתירה אלא כאדם המעביר כסוי הצלוחית בלא עמל וטורח. 
@22לה*) 
@11נראה דר"ל שלא היה בו עוד כח לישא את עצמו כאדם הזריז והבריא, וע"ד חי נושא את עצמו, אלא היה גופו כבד עליו עד שהצריכו לשאת אותו מבלי עזר עצמי. 
@22לו) 
@11ר"ל הרי אע"פ שידע הכל בנבואה אעפ"כ אמר בלשון ספק אם נא מצאתי חן בעיניך, הרי שלא ליודעים חן. ושייכות ההודעה של יעקב שאמר ידעתי [עפ"י דרשה זו] למה שאמר לו יוסף לא כן אבי כי זה הבכור נראה דכוון יעקב לומר לו אל תדמה שלא אדע זה שהרי ידעתי גם ידעתי גם מעניני ראובן ויהודה אע"פ שלא הודיעוני, וכן אני יודע כי מנשה הבכור אלא שכך צריך להיות וכמו שפירש לו. 
@11אך צ"ע דהא הבקשה אם נא מצאתי חן היתה קודם המאמר ידעתי בני ידעתי, ואיך שייך להמאמר השני אתמול ולהראשון היום, והלא צ"ל להיפך. וצ"ל דהכונה אתמול ידעתי בני ידעתי לא על גוף הלשון הזה מוסבת הכונה כי אם על הענין המתבאר בלשון זה וכמו שבארנו, כלימר, אתמול היה יודע הכל והיום הוא אומר בלשון ספק אם נא מצאתי חן, ודו"ק. 
@22לז) 
@11לאחר שהדיחו האשמדאי מכסאו ומלכותו הלך בגולה ונשאר אך במקלו כמבואר באגדה דגיטין ר"פ מי שאחזו ולפנינו לעיל פרשה ב' י' בפסוק המובא בזה. 
@22לח) 
@11וסוף הפסוק כי יד ה' נגעה בי, ואין הפי' שהיום נענה איוב, שבאמת לא נענה אלא מבהמותיו, אבל כסף וזהב וקרקעות נשארו לו, כמבואר בב"ב קט"ז א' ובתוס', אלא הכונה לא לנבונים עושר, כלומר הצלחת נבונים מבלי רצון ההשגחה אינה הצלחה כלל, וראיה מאיוב, אתמול ומקנהו פרץ בארץ, והוא ציור על הפרזת ההצלחה [מלשון ויפרץ האיש מאד (פ' ויצא)], והיום אמר חנוני נא רעי כי יד ה' נגעה בי, כלומר והיום פנתה ההצלחה ממנו. וע"ע במ"ר סוף פרשה מטות. 
@22לט) 
@11מבואר באגדות שהתרעם עליו ואמר לו, אדם שעתיד להנהיג שררה על הצבור לא יבחין בין קול לקול, והוא במה שאמר קול מלחמה אני שומע [לאחר מעשה העגל], ואמר לו משה, אין קול ענות גבורה ואין קול ענות חלושה, קול ענות אנכי שומע, כלומר אינך מבחין בין קול לקול, וע' מש"כ בענין זה במקומו בפ' תשא. ומה שתאר את יהושע בשם יודעים, הוא משום דכתיב ביה ויהושע מלא רוח חכמה, והיה איש אשר רוח בו, הרי היה גם יודע דעת. 
@22מ) 
@11אולי רומז למ"ש באגדות שהיה המוציא והמביא בביתו של פרעה. 
@22מא) 
@11ר"ל הלוחות נחצבו מאבנים יקרות שהזמין לו הקב"ה בתוך אהלו, ואת הפסולת שלהן, הוא מה שנחתך סביב כדי לעשותן מרובע ומקום חתוך האותיות נתן הקב"ה לו, ומהם נתעשר, והיא דרשה ידועה בכ"מ בגמרא ומדרשים. 
@22מב) 
@11ע"ד הכתוב לא יועיל הון ביום עברה. 
@22מג) 
@11יש מי שכתב דט"ס הוא, וצ"ל אתמול ואדעך למען אמצא חן בעיניך והיום אל תוסף דבר אלי וגו', ולפי"ז נופל הלשון ולא ליודעים, לפי שאמר ואדעך וגו' [יד"מ], אבל א"צ לזה, כי יחד עם הלשון כי מצאת חן בעיני כתיב גם את הדבר הזה אשר דברת אעשה ואדעך בשם, וכתיב יודיע דרכיו למשה. 
@22מד) 
@11כנראה רומז למ"ש באגדה דחלק ק"ב א' עת מוכנת לפורעניות יעו"ש, ולפנינו בתו"ת פ' שלח בפסוק ויבכו העם בלילה ההוא. ומ"ש ילך ויעסוק בתפלה - יתכן דמפרש ופגע מלשון תפלה כמו ואל תפגע בי (ירמיה ז') וכבדרשה הבאה. 
@22מה) 
@11יתכן דרומז למ"ש באגדות בר"פ ואתחנן שהתפלל תקע"ו תפלות כמנין ואתחנן שיכנס לארץ. 
@22מו) 
@11מפרש פגע מלשון תפלה וכמשכ"ל אות מ"ד. 
@22מז) 
@11עיין סנהדרין פ"א ב' הובאה דרשה זו בקצור, מאי מצודה רעה - חכה, ופירש"י שהוא רע וחלש וקטן ואוחז בה דגים גדולים פתאום ואינו רואה, ואינו דומה לנאחז ברשתות ע"י מארב ותחבולות, עכ"ל. וקצת צ"ע שלא פירש ע"פ המ"ר כאן דמפרש שהיא צדה בים וביבשה, וצ"ל דפירש ע"פ סוף הענין שבמ"ר כאן, וס"ל דבנוגע לדגים עיקר רעתה שחונקתה מיד, והרעה שביבשה בבע"ח אחרים, דבדגים לא שייך צידה ביבשה. או י"ל דהדרשה דחניקה שייכת לעצמה ואינה מוסבת אלמעלה, ור"ל מקודם מפרש דלכן נקראת חכה מצודה רעה מפני שהיא צדה בים וביבשה, ושוב מפרש עוד דגם מפני זה נקראת רעה מפני שהיא יורדת לגרונה וחונקתה. 
@22מח) 
@11עיין מש"כ בבאור דרשה כזו לעיל פרשה ו' פסוק א' בדרשה יש רעה וגו'. 
@22מט) 
@11יתכן דרומז למ"ש בסנהדרין צ"א ב' יצה"ר מאימתי שולט באדם - משעה שיוצא לאויר העולם שנאמר לפתח חטאת רובץ, וא"כ הוא גדול מיצ"ט בי"ג שנה, שזה בא משנתחייב במצות. 
@22נ) 
@11מפרש מסכן מלשון עניות, כמו איש עני ומסכן, ודברי עניים אין נשמעין, והלשון שאין רובן של בריות וכו' הוא פירוש ובאור למאמר הקדום שאינו מצוי בכל הבריות, כלומר למה אינו מצוי ברוב הבריות לפי שאין רובן של בריות נשמעין לו. 
@22נא) 
@11דע"י תשובה ומע"ט יש תקומה להאדם, וקרי לתשובה ומע"ט חכמה ע"פ מ"ש בברכות י"ז ב' תכלית חכמה תשובה ומע"ט, ונאמר ראשית חכמה יראת ה'. 
@22נב) 
@11ובמ"ר מסיים בדרשה זו, ואדם לא זכר וגו', אמר הקב"ה אתם לא זכרתם אותו אנכי אזכרנו שנאמר (יחזקאל ל"ו) והסירותי את לב האבן מבשרכם ונתתי לכם לב בשר, ומפרש לב האבן בכנוי ליצה"ר ולב בשר בכנוי ליצ"ט. 
@22נג) 
@11ר"ל העולם הזה, ונקראת קטנה מפני שנגד העולם העליון היא קטנה ושפלה במדרגה. 
@22נד) 
@11שהם פחותים במעלה ומועטים במדרגה. 
@22נה) 
@11נקרא מסכן כלפי בני דורו שביזו אותו, כחכמת המסכן שהיא בזויה, וכן נקרא חכם ע"ש כי אותך ראיתי צדיק לפני, וגם מבואר בב"ר פ' כ"ו שלמד תורה. 
@22נו) 
@11לא נתבאר איך ומה מלט במאמרו זה, והלא באמת לא הועילו דבריו, ונראה כי הנכון כפי הגירסא שבב"ר פ' נח פ' ל"ג דאיתא שם ומלט את העיר בחכמתו שנאמר ויעל עולות במזבח, והכונה, כי בקרבנותיו נתרצה ה' לעולם ונשבע שלא יוסיף עוד לשחת האדמה כמבואר בתורה, והיינו מלט את העיר שהיא העולם כמבואר לעיל. 
@22נז) 
@11ר"ל שאמר הקב"ה אתם לא זכרתם אותו, כלומר שלא חשבתם אותו לשמוע בקולו שהעיר למוסר אזנכם, תחת זה אנכי אזכרנו לטובה כדמפרש. 
@22נח) 
@11מפרש מסכן מלשון עניות, והיינו כי לפי מצבו שהיה אז יושב בבית האסורים היה חשוב כמסכן. 
@22נט) 
@11כמש"כ אשר לא ידע את יוסף, וכן כל מצרים לא זכרו את כל טובותיו בעת ששעבדו בישראל בפרך. או דקאי על זמן פתרונו את החלום לפרעה, שאלו יכלו היו שוכחים אותו מיד, אך הוכרחו להזכירו כמ"ש אחרי הודיע אלהים אותך וגו' אין נבון וחכם כמוך. 
@22ס) 
@11כלומר אתם לא חשבתם אותו שהרי שכחתם אותו כדבר שאינו חשוב ואני חשבתיו והעליתיו לגדולה. 
@22סא) 
@11וכל כונתו בגזירותיו אלה היה כדי שיוכרחו אחיו לבא בעצמם למצרים לקנות אוכל, ולא ישלחו שליח, וגזר שלא יכנס עבד - כדי שלא ישלחו עבד, וכן גזר שלא יכנס אדם בשני חמורים, דא"כ שמא לא יבאו כולם, אבל מכיון שכל איש עם חמור אחד יחוסו על משא החמור שאפשר לבא עם כל איש ולכן יבאו כולם, ובזה היה חפץ שאם יבאו כולם יתקיים חלומו ואחד עשר כוכבים משתחוים לי, וכן גזר שלא יכנס אדם אם לא יכתוב שמו ושם אבותיו, כדי שאולי לא יכירם פנים יכירם ע"פ שמותיהם. 
@22סב) 
@11יתכן דקורא לו מסכן לשון עניות ושפלות על שם וירד יהודה מאת אחיו ודרשו שהורידוהו אחיו מגדולתו, יעו"ש במדרשים. 
@22סג) 
@11ומכח זה שלח יעקב את בנימין ונתגלגלה הודאת יוסף וכל המסתעף אחר זה. ואמנם לא נתבאר ענין ומלט את העיר לפי שדרש דעיר זו מצרים, מה מלט אותה, וצ"ל ע"פ המבואר במדרשים שרצה להחריב את שוקי מצרים בגבורתו, ומכיון שנתודע יוסף ממילא בטלה הסבה, וסמיך על כל ענין יהודה עם יוסף. 
@22סג*) 
@11לא נתבאר מהו ואדם לא זכר את האיש המסכן ההוא, וי"ל דקאי על האחים ויהודה, יען שבפעם הראשונה שבאו ליעקב כתיב (מקץ כ"ב כ"ט) ויגידו לו את כל הקורות אותם, והיינו שספרו כל פרט ופרט, משא"כ בפעם השנית כתיב רק (ויגש מ"ה כ"ו) ויגידו לו לאמר עוד יוסף חי, ולא ספרו בפרטיות, ואלו ספרו בפרטיות היו מזכירים את יהודה כי רק הוא גרם להודאת יוסף. 
@22סד) 
@11יתכן דסמיך אסוף הענין ואתם לא תצאו איש מפתח ביתו עד בקר, משום דאז היתה שעת סכנה בעיר בשעת דבר מבכורי מצרים, כמבואר בב"ק ס' ב' ולפנינו בתו"ת שם בפ' בא, ומ"ש איש מסכן חכם שנאמר כה אמר ה' כחצות הלילה וגו', לא נתבאר הענין, ואולי רומז למ"ש בברכות ד' א' ששינה במכוון מלשון הקב"ה שאמר בחצות והוא אמר כחצות, כדי שלא יאחז בדאי שיגיע חצות לילה לפי חשבון בני אדם ולא יבא, אשר באמת לא כונו יפה הנקודה החוֹצָה את הלילה, ויש כאן גם מסכנות וגם חכמה, מסכנות - שהיה ירא מחשש זה לומר כלשון הקב"ה, וגם חכמה - דעכ"פ אולי לא יכוין ממש ויאחז בדאי, והרי זה חכמה שנשמר מזה. גם י"ל ענין המסכנות שנרדף כ"פ מפרעה וגם גרש אותו. 
@22סה) 
@11יש לפרש הכונה אתם לא זכרתם אותו וכו', משום דכשישראל צריכים להזכיר חסדי אבותיהם הם זוכרים שמות אברהם יצחק ויעקב ולא את משה, ואמר הקב"ה, דהוא יזכור אותו ובזכותו יזכה את ישראל, כמבואר בפסוק שמביא בזה. 
@22סו) 
@11שהיה מן ההרים הנמוכים. 
@22סז) 
@11דכתיב בהו (פ' עקב) כי אתם המעט מכל העמים. 
@22סח) 
@11סמך גם על סוף הפסוק ויורד עוז מבטחה דמוסב על התורה, והיינו שעלה עיר גבורים כנוי להשמים מקום משכן גבורי עליון וקבל התורה. ומה שנקרא מסכן עיין מש"כ לעיל אות ס"ד ובסמוך אות ע"ב טעמים שונים. 
@22סט) 
@11וסופו כל הנוגע בהר מות יומת, ובזה מלט את ההר שיעמוד בקדושתו ותנתן התורה עליו. 
@22ע) 
@11הא דישראל לא הזכירו אותו מבואר למעלה אות ס"ה, ואמר הקב"ה שעבור זה הוא מזכירו לכבוד שכינה את התורה בשם תורת משה ולא אמרו זכרו את תורתי. 
@22עא) 
@11עיין לעיל אות ס"ו וס"ז. 
@22עב) 
@11נראה דסמך אסוף הענין זכור לאברהם ליצחק ולישראל עבדיך וכו'. ונראה הכונה דלכן נקרא מסכן לפי שלא בקש בזכות עצמו רק בזכות האבות, וחכם נקרא שהשכיל לשכך כעס מהקב"ה. ויותר נכון לומר שחסר כאן הלשון ומלט את העיר שנאמר למה ה' וכו', דבזה שכך חמת ה' מעל ישראל. 
@22עג) 
@11עיין מש"כ לעיל אות ס"ה בבאור הלשון אתם לא זכרתם אותו, ואמר הקב"ה שעבור זה מזכירו הוא לשבח ולכבוד שרק לכבודו וסבתו שכך כעסו כביכול. 
@22עד) 
@11המפקח ומשגיח על סדרי התפלות, ויתכן דנקראו ע"ש מסכן ע"ש פרנסתם המצומצמת וכמ"ש בתענית ט"ז א אין מורידין לפני התיבה אלא אדם רגיל, ומפרשי בגמרא איזהו רגיל וכו', פרקו נאה וביתו ריקם וכו', או דהכונה כאן ע"ש מסכן ע"ש הסכן הסכנתי מלשון רגילות, והיינו שרגילים תמיד להיות בביהכנ"ס, ונראה דחסר כאן לסיים ומלט את העיר בחכמתו, דאלה שחשב מצילים את הצבור, שמוציאים ידי חובתם בתפלה ומשגיחים עליהם, וכמו דמצינו שמעמידין ב"ד משגיחים על המדות ומשקלות (ב"ב פ"ט ב') וכן מצינו כ"פ בחז"ל הלשון להזהיר ב"ד על כך והיינו שיפקחו על הצבור, ובזה הם ממלטים את הצבור מעבירה ומעונש. 
@22עה) 
@11הכונה אתם לא זכרתם וכו' שלא נהגתם בהם כבוד הראוי. 
@22עו) 
@11הא דר"ע היה עני מבואר בנדרים נ' ב'. 
@22עז) 
@11כלומר שעושה את דברי עצמו עניים וחלושים, שהרי אינו מקיימם, ובמ"ר רות פרשה א' מהו מסכן מי שהוא בזוי בדבריו, וזה מכוון לענין זה. 
@22עח) 
@11הדרשנין אומרים דבריהם בנחת ובקצרה ואין שומעין אותן רק החכמים היושבים סמוך להם, אבל המתורגמנין משמיעין להמון העם בארוכה ובקול רם כקול פקיד ומושל. וצ"ע דלעיל פרשה ז' פסוק ה' כתיב טוב לשמוע גערת חכם ודרשו שם על זה אלו הדרשנין, הרי דהחכמים מדברים ברמה ובגערה, וצ"ל דשאני היכי שבאים במקרה להוכיח את העם בזמן שהשעה צריכה לכך, וכאן איירי בכלל דרשות החכמים בתורה ובמדות ודרך ארץ. 
@22עט) 
@11כלומר בהסתר ובחשאי, שהיו יראים מלפרסם גזירה זו שפירשו מביתם, כי הלא אז תהיה גזירתם יותר גדולה מגזירת פרעה, כאשר באמת אמרה כן מרים לאביה עמרם ובשביל זה חזר בו מדעתו, כמשחז"ל עה"פ וילך איש מבית לוי וגו'. 
@22פ) 
@11שבעת נפגש בצאתו מלבן מלט עצמו בחכמתו ממנו ומכלי זיינו ומחברתו כמבואר בתורה בפ' וישלח שגם לא רצה להתלוות עמו בדרך ללכת ביחד, ע"פ אמתלאות שונות. 
@22פא) 
@11בעת שירצה להחריב את עיר אבל במקרה שבע בן בכרי. 
@22פב) 
@11לא נתבאר מה זכות הוא שהשלימה מנין השבעים נפש, והלא כל השבעים נפש כל אחד לבדו השלים זה המנין. ואולי י"ל דכונה בזה בפשיטות לכבד את ערכה מפני זקנותה המופלגה, שהרי היא עדיין מאותו הדור של שבעים נפש במצרים והביעה זה בלשון מליצי, ועיין בילקוט ש"ב כ', וצ"ע. 
@22פג) 
@11יתכן דסמיך על ענין כל הפסוק וישלח ה' נולאך ויכחד כל גבור חיל ונגיד ושר במחנה מלך אשור וישב בבושת פנים לארצו, ועוד מבואר שם כי כל זאת באתהו על שחרף וגדף כלפי מעלה, וזהו שאמר וחוטא אחד זה סנחריב, יאבד טובה הרבה - הרבה גבורים שרים ונגידים, כמבואר. 
@22פד) 
@11כפי הנראה דריש וחוטא אחד כמו וחטא אחד, ואולי סמיך לדרוש כן משום דיש זרות במלה זו, נקוד סג"ל במקום ציר"ה, וע"ע בדרשה הבאה. 
@22פה) 
@11י"ל דלא ניחא ליה כדרשת ת"ק בדרשה הקודמת, לדרוש על חטא אחד לבד, משום דלפי אותה דרשה צריך לפרש וחוטא אחד כמו וחטא אחד כמש"ל, וא"כ הו"ל לכתוב וחטא בלא וא"ו, משא"כ לדרשה דידיה יתפרש ג"כ על האדם החוטא ומלת חוטא תהיה כמו מלה מורכבת ממלת חטא (מטעם שהוא מנוקד בסג"ל) וממלת חוטא (מטעם שהוא נכתב בוא"ו), והנה השלמנו דרשה זו יותר מאשר היא בנוסחת הגמרא ע"פ פירש"י. 
@22פו) 
@11במכירת הבכורה ובזויו אותה. 
@22פז) 
@11ענינו ידוע ומבואר בש"ב כ' שהניא את לב העם מאחרי דוד ומלכותו. 
@00פרק י 
@22א) 
@11ר"ל כמו שהזבוב אף כי מתחלת מציאותו בהשמן אינו עושה רושם גדול בתכונת השמן אך אם מוסיף לשהות בו מבאישו כולו והבאישה מוספת להבאיש עד שנעשה כמעין הנובע [וזהו פי' הלשון יביע], כך היצה"ר בתחלה אינו עושה רושם כ"כ בהאדם, אך מכיון שמוסיף לשהות בו, והיינו שאינו מוצא דחיה מצד האדם, הוא משתקע בו עד שמבאישו, כלומר שמוציאו לתרבות רעה שלמה, וכמ"ש (סוכה נ"ב א') יצרו של אדם מתגבר עליו בכל יום ועוד אמרו (שם) יצה"ר בתחלה דומה לחוט ולבסוף דומה כעבותות העגלה, וכן אמרו (שבת קל"ז א') כך דרכו של יצה"ר, היום אומר לו עשה כך ולמחר עשה כך עד שאומר לו לך עבוד עבודת כוכבים. וע"ע מש"כ בענין אגדה זו בתורה תמימה פ' בראשית בפסוק לפתח חטאת רובץ. 
@22ב) 
@11מדייק מה דכתיב יבאיש בלשון יחיד לעומת הלשון זבובי ברבים, ולכן דריש דמה דכתיב זבובי הוא רק על שם המין, אבל באמת גם זבוב אחד מבאיש, ולכן כתיב יבאיש. וסמיך זה להפסוק דסוף פרשה הקודמת וחוטא אחד יאבד טובה הרבה, להורות משל אל ענין כזה, שהרי גם זבוב אחד מבאיש כלי משמן רוקח, א"כ יתכן שע"י חטא אחד יתאבדו כל הזכיות שבידו. 
@22ג) 
@11כך מבואר במ"ר פ' עקב שבעת שנבלע קרח ועדתו הודו בנבואת משה ובאמתת תורה מן השמים וכו', וכן מפורש באגדה דב"ב ע"ד א' דמקום בליעתו של קרח וסיעתו ישמע קול דברים כאלה, ומפרש יביע מלשון דבור כמו יום ליום יביע אומר. 
@22ד) 
@11רמזו לזה שבא מרות המואביה, אע"פ שבאמת אין ממש בעלילה זו, שאע"פ שהיתה ממואב אך הלכה פסוקה קיי"ל מואבי ולא מואבית [לענין פסול לבא בקהל]. 
@22ה) 
@11הלשון והיום אולי מכוין לאחר שראו כי ה' עמו ומצליח בכל דרכיו כמש"כ (ש"א י"ח) ויהי דוד לכל דרכיו משכיל וה' עמו, אשר מזה למדו חז"ל שכל האומר דוד חטא אינו אלא טועה (שבת נ"ו א'), משום דאי אפשר שיהיה חוטא וה' עמו, וא"כ גם לענין כשרות משפחה אי אפשר שיהיה פסול משפחה וה' עמו וכמ"ש אין השכינה שורה אלא על הודאים. והלשון מביעים דברים י"ל דמכוין למה שאמר אחיתופל בצואתו אל ביתו אל תמרדו במלכות בית דוד, כמבואר בב"ב קמ"ז א'. וי"ל ג"כ הכונה ומתביישין ע"פ הגמרא שבת ל' ע"א כשבנה שלמה את בית המקדש וכו' עד באותה שעה נהפכו פני כל שונאי דוד כשולי קדרה. ועוד י"ל ע"פ הגמרא סנהדרין צ"ג ע"ב ובמד"ר פ' י"ג עה"פ ויען אחד מהנערים וגו' יודע נגן שיודע לשאול, גבור שיודע להשיב, איש מלחמה שיודע לישא וליתן במלחמתה של תורה, וה' עמו שהלכה כמותו בכ"מ, והנה איתא בשבת נ"ה ע"ב ובסנהדרין פ"ב ע"א על הפסוק יכרת וגו' ער ועונה אם ת"ח הוא לא יהיה לו ער בחכמים ולפ"ז ראי' מוכרחת שדוד לא חטא בבת שבע דאל"ה לא היה לו ער ועונה בתורה ומהפסוק דש"א ט"ז י"ח מוכח דהיה לו ער ועונה בחכמים ובתלמידים - וגם ידוע דדוד היה גליא מסכתא מכ"ז מוכח דלא פסול משפחה הוא וגם בבת שבע לא חטא, לפיכך מתביישין. 
@22ו) 
@11הלשון והיום כנראה מרומז לעת שירד אש מן השמים ותאכל את העולה וכו', כפי בקשת אליהו. 
@22ז) 
@11יתכן לפרש הכונה דכיון דע"פ בקשה זו הוכרח כביכול הקב"ה לקיים בקשת משה להאביד אנשים הרבה, והקב"ה בכלל מצטער ע"ז כי לא יחפוץ במות הרשע וגו', וכן אמר בטביעת מצרים מעשה ידי טובעים בים וכו', לכן קורא לענין זה סכלות מעט, יען כי כל תכלית בקשה זו היתה כדי לברר האמת הו"ל להמציא ולבקש ברור אחר בלא עונש מיתה, ויתפרש הלשון יקר מענין כבדות וקשיות וכמו יקר בעיני ה' המותה לחסידיו, ור"ל אע"פ שענין החכמה והכבוד שמשפיע הקב"ה על בני אדם הוא דבר גדול ונכבד מאוד, אפ"ה יש בהם מעט כבדות ומרירות, והוא מה שהנביאים מבקשים לפעמים מהקב"ה דבר שהוא נגד רצונו, ומביא בזה למשל ממשה ומדוד ומאליהו, בדרשות הבאות, יעו"ש. 
@22ח) 
@11עיין מש"כ באות הקודם וצרף לכאן. 
@22ט) 
@11עיין משכ"ל אות ז' וצרף לכאן. 
@22י) 
@11מפורש יותר במ"ר פ' לך פרשה מ"א שאמר אברהם ללוט אם את לשמאלה אנא לדרומה ואם אנא לדרומה את לשמאלה, ומסביר זה ע"פ משל לשני בני אדם שהיה להם שני כורין אחד של חטים ואחד של שעורים, אמר אחד מהם לחבירו אם את לוקח של שעורים אנא של חטים ואם אנא של חטים את של שעורים, כל עיקר אני נוטל של חטים. ומדייק זה משום דלא יתכן שיתן אברהם את הברירה ללוט לבחור לו צד הימין, כי הימין לעולם לאברהם כמש"כ הלוך ונסוע הנגבה, וכן לעתיד כתיב (תהלים ק"י) נאום ה' לאדוני שב לימיני ונדרש על אברהם (נדרים ל"ב ב') ודרשו המלה ואשמאילה כפעל יוצא ואשמאילה לך. 
@22יא) 
@11מבואר במדרשים דמפני שהיה עשו שטוף בזמה היו לו נשיו עיקר ובניו טפלים, ולכן קרי פניה כזו - שמאלית, ולהיפך - ימנית, וצ"ע בפ' וישלח בפסוק ויקח יעקב את שתי נשיו ואת אחד עשר ילדיו ובפ' שמות בפסוק ויקח משה את אשתו ואת בניו, הרי כתיב בהיפך ממ"ש כאן, וי"ל משום דהתם ביעקב היתה סבה נאמנה לזה, משום דכשעבר את מעבר יבק הניח מאחריו במחנה את כל עבדיו וכל המחנה, והוא העביר לאט לאט את בני ביתו, והנה לפי"ז היה מוכרח להעביר מקודם את נשיו כדי שלא תשארנה לבדן עם העבדים ועם חיל המחנה, וראיה נאמנה לזה, שהרי אפי' שפחותיו העביר קודם לבניו, וזה ג"כ בחשבון ודעת לתכלית נרצה לקדושה, ובמשה שם כתיב ויקח את אשתו ואת בניו וירכיבם על החמור, ובפסחים ג' א' אמרו דרכיבה באשה מגונה, וא"כ גם הלשון רכיבה באשה ג"כ אינו לשון נקיה, ולכן סידר הכתוב את אשתו ואת בניו וירכיבם כדי שתהא המלה וירכיבם סמוכה לשם בניו, ודו"ק. 
@22יב) 
@11ר"ל יועצות את הלב, והלב מבין למי לשמוע כמש"כ (ישעיה ו') ולבבו יבין, ועיקר הסמך דהכליות יועצות נרמז בפסוק (תהלים ט"ז) אברך את ה' אשר יעצני אף לילות יסרוני כליותי. 
@22יב*) 
@11הכונה י"ל ע"פ גמ' ב"ב כ"ה ע"ב אר"י הרוצה להחכים ידרים ושיעשיר יצפין. והמליצה בזה שמי שרוצה להיות חכם בחכמת התורה ילך דרך דרומה הוא דרך השמש אשר שם היא הולכת תמיד בין בקיץ בין בחורף כנודע, כלומר שילך דרך אורה שהוא בדרום שהוא בימין, והרוצה להעשיר ילך דרך חשכה אשר היא בצפון שהוא בשמאל כי שם לא נראה השמש לא בקיץ ולא בחורף, והרוצה להעשיר הוא כמו הרוצה לאבד מעותיו (ב"מ פ"ב) כלומר שנותן עצה שלא לאבד אף כאן הוא בזמן עצה שלא יהיה אץ להעשיר וע' באלשיך פ' לך עה"פ הלוך ונסוע הנגבה. 
@22יג) 
@11דריש ואמר לכל - שאומר על הכל שסכלים הם ושוב דורש שסכל היא לבדו. 
@22יד) 
@11מה שאמר חתן המלך צ"ל הכינה בן חתן המלך, לפי שאביו יהוידע היה חתן המלך יהורם, וכן מה שאמר כה"ג הכונה בן יהוידע הכה"ג, ומה שאמר ודיין, לא נתבאר זה, ואולי יתבאר ע"פ מ"ש בתענית ט"ז א', הר המוריה - הר שיצאה ממנו הוראה לישראל, ופירש"י כדכתיב כי מציון תצא תורה יורו משפטיך ליעקב, ולשכת הגזית שבה עמדו הנביאים המוכיחים לישראל, עכ"ל, הרי מבואר דהנביאים בכלל מכונים בשם מורי הוראה. 
@22טו) 
@11קצת צ"ע, מה גדולה יש בלשון זה אחרי שכן הוא האמת, וי"ל ע"פ מ"ש בסנהדרין י"א א' רבי היה יושב ודורש והריח ריח שום, אמר, מי שאכל שום יצא, עמד ר' חייא ויצא, עמדו כולם ויצאו, ומהיכי גמר ליה ר' חייא - ממשה וכו', יעו"ש, הרי דמדרך הכבוד במקרים כאלה לכלול גם עצמו בכלל ישראל אף כי בדבר שרק הם חייבים, וכאן מבואר הלשון שאמר מה אתם עוברים שרק הם עוברים ולא הוא ואין זה מדרך כבוד הצבור, וע"ע לפנינו בתו"ת פרשה בשלח בפסוק עד אנה מאנתם. 
@22טז) 
@11הרבותא בזה אע"פ שלא היה עוד כל סבה שישאר בתיבה שהרי כבר חלף המבול, ובכ"ז המתין עד שאמר לו הקב"ה צא מן התיבה. 
@22יז) 
@11לא נתבאר כלל טעם הראיה לענין הנרצה להביא ראיה דהיינו לענותנותו של דוד, דא שם באותה פרשה רמז לזה, וקרוב לומר כי ט"ס הוא, וצ"ל שנאמר ויבא המלך דוד, והוא בד"ה א' י"ז, דהמשך אותו הפסוק כך הוא, ויבא המלך דוד ויאמר מי אני ומי ביתי כי הביאותני עד הלום ותקטן זאת בעיניך וראיתני בתור האדם המעלה וכו', וזה מורה על ענותנותו של דוד גם בעת מלכותו. ואם נאבה לקיים הגירסא שלפנינו צ"ל דהכונה משום דכתיב בפסוק זה שאמר שמעוני אחי, ולשון כזה לגבי מלך ענוה היא, וגם מה שעמד על רגליו. 
@22יח) 
@11ודרשינן ששב לשקו ולתעניתו. ויש להעיר שלא חשב בין אלה שחשב כאן גם את יוסף, לפי המבואר במ"ר ר"פ שמות עה"פ ויוסף היה במצרים, ללמדך שאע"פ שזכה יוסף למלכות בכ"ז לא נתגאה על אחיו, וכשם שהיה קטן בעיניו מתחלה כשהיה עבד כך היה קטן בעיניו אחר שמלך, ע"כ. וי"ל דלא פסיקא ליה לחשוב את יוסף משום דכנגד אגדה זו מצינו אגדה להיפך, והיא בברכות נ"ה א' מפני מה מת יוסף קודם לאחיו מפני שהנהיג עצמו ברבנות, יעו"ש. ואמנם כי בתו"ת ס"פ ויחי ור"פ שמות כתבנו ליישב ולהתאים שתי האגדות האלה, אעפ"כ אין מוכרח עוד להמ"ר לכוללו יחד בין הני דחשיב לודאי מוחלט. 
@22יט) 
@11שלא בזמנה ושלא במקומה אלא בדרך, וזה מפני שהטמינה את העבודת כוכבים של לבן תחת הכר כמבואר בתורה (פ' ויצא), ושלטה בה קללת יעקב. 
@22כ) 
@11מפני שבניו לא הלכו בדרך טובים כמבואר בס' שמואל א'. וסמיך דרש זה על הלשון שאמר עלי לשמואל כה יעשה לך אלהים (ש"א ג' י"ז) שכיון לענין זה שמפרש כאן, כמבואר שם ברש"י. 
@22כא) 
@11היינו בלשכת הגזית מקום שסנהדרין יושבין ומשם יוצאת הוראה לכל ישראל, ודריש כן משום דלא נמצא בכל המקרא שער הנקרא כן בירושלים, לכן דרשו ע"ש מקום המשפט, כמו ועלתה יבמתו השערה, והתוך דרש במקום חתוך, בחלוף אות ה' לח' מפני שהן ממוצא אחד שדרכן להתחלף. וכן מצינו דרשה בחלוף כזה במגילה ט"ו א' ותאמר אסתר להתך, התך זה דניאל ולמה נקרא שמו התך מפני שכל דברי מלכות נחתכין על פיו, ובירושלמי שבת פ"ז ה"ב איתא מפורש לא מתמנעין רבנן לדרוש בין ה' לח'. ויתכן דסמיך לדרוש הלשון במרומים רבים על ביהמ"ק מפני שכידוע היה במקום גבוה שבירושלים וירושלים גבוה מכל הארצות וא"כ יכונה מרומים רבים כמו גבוה מעל גבוה. 
@22כב) 
@11בשעת החרבן איירי. 
@22כג) 
@11בעת שנמכר לישמעאלים. 
@22כד) 
@11ר"ל על דברי חכמים שהוסיפו סייגים וגדרים על דברי תורה כדי שיתקיימו דברי תורה כמבואר ביבמות כ"א א' ושמרתם את משמרתי עשו משמרת למשמרתי, וא"כ הוי העובר על סייג חכמים כפורץ בגוף התורה. 
@22כה) 
@11דרש החוי מלשון חויא [תרגום נחש], וכן דרשו בשבת פ"ה א' למה נקרא שמן חוי לפי שטועמין את הארץ כחויא [מפני שהנחש כל מאכלו עפר לכן בקי בטעמה]. ומה שאמרו שהיו אחיה יושבין בביהמ"ד צ"ע דהא באותה פרשה כתיב שבאו מן השדה, וצ"ל דלא על אותו יום ממש מכוין אלא בכלל היה ענינם להיות מיושבי ביהמ"ד, והוא כמ"ש ביומא כ"ח ב' יעקב אבינו זקן ויושב בישיבה היה [ועי' מש"כ בבאור ענין זה בתו"ת פ' חיי בפסוק ואברהם זקן], ובא בזה להורות דלוא היתה נוהגת גם דינה בערך מנהג כזה ולהיות יושב אהל כמ"ש כל כבודה בת מלך פנימה, וכמו שדרשו חז"ל על זה, לא קרה לה מה שקרה. ובפרקי דר"א ריש פ' ל"ח מבואר להיפך שדינה היתה יושבת אהלים אך שכם שללה ע"י תרמית ומרמה. 
@22כו) 
@11ששונה משניות כל היום והוא מתעצב שמתקשה בפירושם בלא למוד הגמרא, ויתכן דקורא למשנה אבנים משום דדבריה הם אבני הפנה שעליהם נוסד התלמוד. 
@22כז) 
@11מפרש יסכן מענין חמימות [סוכנת] שלמוד הגמרא מחמם ומעורר את הלב והרעיון, וקורא לתלמוד עצים מלשון עצה ותושיה. 
@22כח) 
@11ר"ל שמסיע עצמו ומסיח עצמו מדברי תורה, לסוף יעצב בהם, כי ידרוש לאיזה דבר הלכה ולא ימצאהו שכבר שכחו, ומצינו כ"פ לחז"ל שדרשו שם אבנים לד"ת ולת"ח, כמו בתענית ד' א' עה"פ ארץ אשר אבניה ברזל דרשו כל ת"ח שאינו קשה כברזל וכו', ובמ"ר פ' ויצא והאבן גדולה, זה ב"ד הגדול וכו', ובמ"ר איכה דרשו כן עה"פ תשתפכנה אבני קודש, ובזוהר [תקונים ס"א ב'] ודברתם אל הסלע אלו בני נשא דמשתדלין באורייתא, ושם קמ"ג ב' אבן מאסו הבונים אינון מארי מתניתין, וקרוב לומר שכינו את התורה בשם אבן ע"ש הכתוב לחות אבן, ואת הת"ח ע"פ הדרשה בסנהדרין ל"ד א' עה"פ בירמיה כ"ג וכפטיש יפוצץ סלע למה נמשלו דברי תורה לפטיש, מה פטיש מתחלק לכמה ניצוצות אף ד"ת כן, ופרשו התוס' דצ"ל מה פטיש מחלק, יען כי האבן הוא מתחלק, הרי דשם סלע ואבן מוסב בכנוי לבעל תלמוד. ומה שראו כאן לדרוש כן, עיין מש"כ באות הסמוך. 
@22כט) 
@11ר"ל כל מי שעמל בד"ת כמו הבוקע עצים שמתעמל. וכלל הדרשה י"ל משום דהמסיע מתלמודו הוא מפני כי הוא בעיניו כאבנים גדולות אשר אין לשאתם, ואולם העמל בו הוא בעיניו כעצים אשר יבקעום וישאום ונהנה מהם אחר הבקיעה, כמ"כ נהנה מנעימת התורה אחר העמל כנודע להעמלים בתורה לשמה. 
@22ל) 
@11יתכן דרומז למ"ש בב"ק נ' ב' מעשה באדם אחד שהיה מסקל אבנים מרשותו לרה"ר ומצאו חסיד אחד אמר ליה, ריקה, למה אתה מסקל מרשות שאינו שלך לרשות שלך לגלג עליו אותו האיש [על שקרא לרשותו - רשות שאינו שלו, ולרה"ר - רשות שלו], לימים נצרך אותו האיש למכור שדהו והיה מהלך באותו רה"ר ונכשל באותן אבנים, אמר, יפה אמר לי אותו חסיד מפני מה אתה מסקל מרשות שאינו שלך לרשות שלך [דברה"ר לעולם יש לו חלק] ע"כ, וזוהי הכונה מסיע אבנים ממקום למקום יעצב בהם לבסוף. 
@22לא) 
@11תפס הלשון שתי בקיעות משום דכתיב עצי, ומעוט רבים שנים, ובמ"ר פ' וירא פ' נ"ה דריש גז"ש נאמר כאן ויבקע עצי עולה ונאמר להלן ויבקעו המים, ללמד שהיה בקיעת הים כנגד בקיעת עצי העולה, כלומר בזכות זה. 
@22לב) 
@11הלשון שהוספנו במוסגר והוא לא פנים וגו' הוא ממ"ר, ומהרש"א כאן תמה מאי שייך הלשון והוא לא פנים לדרשה זו, והנה הבאור מפורש במ"ר כאן וכן מפורש במ"ר פ' במדבר פרשה ג' אם כי בסגנון אחר, אם ראית שקהו השמים כברזל מלהוריד מטר הוי יודע שבעבור עונש התורה הוא שלא קיימו שנאמר והוא לא פנים קלקל - על שלא קיימו התורה שנתנה להם פנים בפנים כמש"נ פנים בפנים דבר ה' עמכם, וקלקלו מעשיהם וכו'. 
@22לג) 
@11כבדרשה הקודמת שבשביל שאינו מסביר לו פנים לכן יש כאן קלקול מעשים וענין. 
@22לד) 
@11ר"ל באופן כזה כש"כ הוא שימצא יתרון חכמה, וע"ע בדרשה הבאה בקצת שנוי לשון וענין. 
@22לה) 
@11נראה דמפרש כאן והוא לא פנים מלשון דבר על אפניו שהוא מענין סדר ומשטר, ור"ל בשביל שאינו מסדר משנתו דבר דבר על אפניו לכן יש קלקול במשנתו. 
@22לו) 
@11יתכן דחשיב ענין פיוס כזה לדבר שבקדושה בשביל כבוד התורה ולכן מצריך לזה עשרה בני אדם, או דהטעם משום פרסומי מילתא ולכן צריך עשרה כמ"ש בכתובות ז' ב' פוק ואייתי לי בי עשרה ואימא לכו וכו', [ר"ל לפרסם איזה דין], ומהאי טעמא צריך עשרה בבקשת מחילה מן המת כמבואר באו"ח סי' תר"ו, ועיין מש"כ בתו"ת פ' אמור בפסוק ונקדשתי בתוך בני ישראל. 
@22לז) 
@11ר"ל סוף שהרב יותר לו טרחה וזמן ללמד עמו הרבה חכמה. 
@22לח) 
@11מביא ראיה שהתלמיד נקרא ברזל שנאמר ברזל בברזל יחד, ודרשוהו חז"ל בתענית ז' א' על התלמיד שמחדד את רבו כברזל המחדד ברזל חבירו. 
@22לט) 
@11כמשכ"ל אות ל"ז. ויש לפרש כלל כונת הדרשה דאיירי שהתלמיד מיגע את הרב בקושיות וספיקות וחקירות, ואין ביד הרב להסביר אותם לו, ועי"ז נכלם הרב ומצטער, יש בזה קלקול מעשים מצד התלמיד, ועון הוא לו, וצריך לפייס את הרב. 
@22מ) 
@11ר"ל שאין התלמיד שלמד נוח לו להבינו, וע"ד צחות הלשון אומר שאינו בא [התלמוד] לידך, ע"ד הלשון ותלמודו בידו. 
@22מא) 
@11נראה דר"ל קלקל [העבר] קהותו ע"י שתגביר חיילים לחזור עליו כמה פעמים. ואולי יש לפרש קלקל עלך בחילך וכו', כמי שהקלקול הוא עליך בחילך, ביגיעתך, כלומר, סבת הדבר היא שלא יגעת הרבה בהבנת הענין, ולכן הגבר חילים - הוסיפה עוז ואומץ בלמודך. 
@22מא*) 
@11זה הלשון הוא תואר למצרים, וא"כ אינו מבואר איך יכנה את ישראל בשם ברזל, וצ"ל דמפרש מכור הברזל - מכור המצרף את הברזל, והיינו שהמצרים צרפו את ישראל [ע"י שעינו אותם ועבדום], הרי דבאמת מוסב שם ברזל על ישראל. 
@22מב) 
@11פי' משתכין - מעלין חלודה, וכמו בב"מ כ"ו א' דשתיך טפי, והוא כמו הסיג היוצא מתוך מתכת בלתי נקיה אשר לא ישמשו בו. 
@22מג) 
@11ר"ל בשביל שאין מי שיתפלל כהוגן, ומכנה זה לוחשי לחישות ע"ש התפלה שנאמרה בלחש, וכמש"כ בחנה (ש"א א') וקולה לא ישמע. 
@22מד) 
@11פסוק זה בענין ירידת גשמים כתיב, ור"ל יתפלל עליו חבירו. 
@22מה) 
@11נראה דר"ל מה הנאה לו בזה היתרון שיש לו אחרי כי אינו משתמש בו ואינו מוציאו אל הפועל. 
@22מו) 
@11עיין מש"כ בדרשה הבאה אות מ"ט. 
@22מז) 
@11צריך באור הלא גם בנשיכת כל החיות אבר אחד מרגישים כאב כל האברים והגוף כולו, וכמש"כ בפ' וישלח ויהי ביום השלישי בהיותם כואבים, כלומר כל גופם, ולמה דוקא דקדק בנחש כן, וצ"ל הכונה דבנשיכת כל החיות מרגיש כל הגוף רק כאב לבד, אבל הסכנה איננה רק באבר הנשוך, אבל בנשיכת נחש יורד ומתבקע ארס הנחש בכל האברים וכולם בסכנה כמו האבר הנשוך, וכפי הנראה מפני טעם זה אמרו בכתובות ל' ב' דנשיכת נחש באה בזה"ז לזה שנתחייב שריפה, משום דהארס הולכת מאבר לאבר ושורף כל הגוף. 
@22מח) 
@11כי לפעמים תתגלגל המלשינות עד מקום זר ורחוק. וכונת תשובתו יש לפרש, כי הנחש אע"פ שדרכו בכך, בכ"ז אם מלמדים ומזהירים אותו על זה אינו נושך, וזה בעל הלשה"ר הוא מוזהר ועומד מדין התורה ואעפ"כ אינו עוזב דרכו, וא"כ קחו יותר דברים עמו, וכ"מ במפרשים. 
@22מט) 
@11הוא ע"ד מ"ש (חולין ז' ב') אין אדם נוקף אצבעו מלמעה עד שמכריזין עליו מלמעלה. יתכן דזו היא כונת הגמ' בכתובות ל' ב' מי שנתחייב שריפה בזה"ז או נופל בדליקה או נחש מכישו [משוה דארס נחש נבלע בכל האברים כמו שריפה כמש"כ לעיל אות מ"ז] וזה הוא מפני שמרמזין לו מלמעלה. 
@22נ) 
@11שנתן רשות לכל הרוצים לעלות מבבל לירושלים שיעלם. 
@22נא) 
@11והסכלות בזה שהגביל וצמצם אלהותו של הקב"ה בירושלים, בעוד שמלא כל העולם כבודו. 
@22נב) 
@11נהר פרת עובר באמצע עיר בבל, ובעת שיצאו ישראל מבבל לא"י גזר אומר, דמאן דעבר פרת ההוא יצא מבבל ומאן דלא עבר לא יעבור עוד, ועיין לפנינו בבאור לשה"ש בפסוק קמתי אני לפתוח לדודי (ה' ה'). 
@22נג) 
@11להלשינם ולקנתרם שלא יבנו בהמ"ק, ואע"פ דלא הוא כתב זה רק אחרים, אך מדכתבו לו ולא להמלכים הקודמים לו מוכח שהוא ראוי לקבלת שטנה זו, וע"ד שאמרו לא לחנם הלך זרזיר וגו', ולכן נתלה הקלקלה בו. 
@22נד) 
@11שם מבואר דארתחשסתא בטל, אך ס"ל דארתחשסתא הוא אחשורוש כמבואר במ"ר אסתר ריש פרשה א'. 
@22נה) 
@11ר"ל שאינו הולך קדימה בלמודו, והוא ע"ד הלשון ותעמוד מלדת, או מלשון הכתוב (איוב ל"ב) כי עמדו לא ענו עוד. 
@22נו) 
@11הכונה כי התלמוד נגד רבו הוא כמו בן כפר נגד בן עיר, וכמו שאמרו חז"ל על יחזקאל הנביא ע"ה כנגד ישעיהו הנביא ע"ה, כנודע אשר בן עיר יודע יותר ידיעות וחכמות הנצרכים לאדם לדעת. 
@22נז) 
@11שנדר והיה אשר יצא מפתח דלתי ביתי והעליתיהו עולה, ויצאה בתו, ועיין מש"כ לעיל אות נ"ו. ופסיקא ליה דפנחס בן אלעזר בן אהרן הכהן היה חי אז, שהרי אפי' בימי שמואל ודוד היה חי, כמבואר בד"ה א' ט' ופנחס בן אלעזר נגיד היה עליהם, והיה אפשר להתיר לו שיעריך את האיש שיצא מביתו בדמים ויקדיש הדמים לה'. 
@22נח) 
@11יש לפרש באור הענין עפ"י המבואר בגמ' תענית בטעם הדבר שאין כהנים עולים לדוכן במנחה מפני שבסעודת הצהרים היה דרכם לשתות יין, א"כ בשעת מנחה יש חשש לשתויי יין שאסורים לעלות לדוכן. והנה כמו כן קי"ל שתה יין אל יורה, ולפי"ז ע"כ צ"ל דזמן ישיבת הדיינים הוי עד זמן סעודה ולא אח"כ, ומסמיך זה על הלשון בגבורה ולא בשתי - בגבורה של תורה ולא בגבורת שתיה של יין, ודו"ק. 
@22נט) 
@11מה שאמר בעתו של עוה"ב הוא כנגד מה שמקודם רצו למנותו בין מלכים שאין להם חלק לעוה"ב מפני שמצאו בדבריו דברים החותרים תחת עקרי האמונה [ואת"כ עמדו על כונתו והצדיקהו], ובגבורה ולא בשתי דרשו, כמו ולא בתשי, [חלישות] בחלוף אותיות כמו כבש כשב. שמלה שלמה, נאקה אנקה, זועה זעוה, נלעג לשון עלגי לשון, [ועיין לעיל בפסוק ולא ימלט רשע את בעליו (ח' ח') אות ל"ז שהבאנו שם עוד כמה דוגמאות עפ"י הפוך אותיות], ומלשון צור ילדך תשי, ור"ל שנאזר בגבורה מה' לכוין את האמת, וכלל לשון וענין דרשה זו מתוקן עפ"י מדרש שוח"ט סי' ע"ב. 
@22ס) 
@11דמלכי יהודה היו נתונים בעיקר לה' ולהעם, ולא לתפנוקי עוה"ז, משא"כ מלכי ישראל כנודע במקרא. 
@22סא) 
@11לשון נקיה נקט, ור"ל שנעשה מך ודל בכחותיו שאין בו כח להוריד טל ומטר. 
@22סב) 
@11הבאור הוא, כי הקב"ה בגדולתו הקרה את העולם במים ולא יפלו לארץ, ובחטאת ישראל מך הוא כביכול להורידם לארץ, כי אחת גזר בתורה שאם לא ילכו בדרכיו אז ועצר את השמים וגו'. 
@22סג) 
@11ר"ל כשהאשה מנמנמת הסל שעל ראשה שהיא נותנת פלכה ומעשה ידיה בו שפל, כלומר, מתוך שהיא עצלה אין מלאכתה ניכרת, ומשל הוא להעזובה הבאה בשביל העצלות. 
@22סד) 
@11כלומר מתוך עצלות ימך וישפל המכסה. 
@22סה) 
@11כמ"ש במכילתא פ' יתרו ויחן שם ישראל כל מקום שנאמר ויסעו ויחנו, נוסעים במחלוקת וחונים במחלוקת, אבל כאן ויחן שם, השוו לב אחד, אמר להם, זמן הרבה אתם עושים כאן, והבאור הוא, שסבת המחלוקת היתה על שלא היה להם מנוחה במקום אחד רק גולים ומטולטלים ממקום למקום, והיו מרי נפש, לפיכך היו חולקים ומריבים, אך כאן שהובטחו על מנוחה כמ"ש ואתם תהיו לי ממלכת כהנים וגו' נתיישבה דעתם והשוו לב אחד לקבל עול תורה ומלכות שמים, ועל שלא היתה תשובה גמורה אלא ע"י הבטחת המנוחה וגם רק בשב ואל תעשה לכן נקראת מנוחה זו בשם עצלתים - שנתעצלו לעשות רע, ועכ"ז זכו לרוב הטובה, וכמ"ש יש עצל ונשכר. 
@22סו) 
@11המקרה תואר להקב"ה ע"ש הכתוב המקרה במים עליותיו [ע"ל אות ס"ב] וימך - שכביכול נמך עצמו משמים לארץ או דדריש המקרה על השמים שהן כקרוי על העולם. 
@22סז) 
@11פסוק זה במתן תורה איירי, כמבואר במ"ר במדבר פ"א, ויתכן דמפרש דהמים האלה הוא הטל שהוריד הקב"ה להחיותם כמבואר באגדה דשבת פ"ח ב' ולפנינו בשה"ש בפ' נפשי יצאה בדברו (ה' ו'). 
@22סח) 
@11מפרש המקרה - הכסוי, וכלומר יגל הכסוי, והיינו שהאויב גלה את המסך שהוא ביהמ"ק שהיה מכסה ומחסה לישראל. 
@22סט) 
@11רסיסים - דבר המרוסס ורצוץ. 
@22ע) 
@11מדה כנגד מדה בשביל עצלות שלה שלא לבדוק לטהרות או לבעלה נעשית נדה בלא זמן קבוע לנדתה ככל הנשים ואז יהיה קשה לה להתטהר כנודע בהל' נדה וכן נעשית זבה בלא עת הקבוע לה לזה מהטבע. 
@22עא) 
@11יתכן דמרמז לצחוק שבמעשה העגל דכתיב וישב העם לאכל ושתה ויקומו לצחק, משא"כ התורה היא עצמה משמחת לב כדמפרש. 
@22עב) 
@11באופן הראשון מפרש הלשון יענה כמו וענתה בי צדקתי, ובאופן השני כמו לענות בו סרה (פ' שופטים) והוא מענין קטגוריא. 
@22עג) 
@11כי הדעת אשר היא יתרון לאדם מן הבהמה לפעמים תוליכהו שולל לחטוא, וזהו שאמר גם במדעך וגו' כמתמה האם בעבור זה נתתי לך דעת שתלך שולל ולקלל מלך. 
@22עד) 
@11דריש במדעך מלשון ידיעה והכרה, כלומר מלך ועשיר אשר תדע ותכיר, והיינו זה שבדורך. 
@22עה) 
@11מכוין על הקב"ה. וצריך לומר דאין הכונה על ברכת השם והא זה כבר מפורש בתורה, אלא הכונה אל תקלל לא מלשון ארירה אלא מענין קלות הענין בכלל, ר"ל שלא תהיה השגחת הבורא והנהגתו את העולם קלה בעיניך, והוא מלשון ונקלה אחיך לעיניך, ונקלותי עוד מזאת, וכדומה. ומדעך הוא כנוי לרעיון מלשון ידיעה והכרה. 
@22עו) 
@11כפי דמשמע ממ"ר פ' אמור פרשה ל"ב צ"ל גם בעשיר במקום גדול שבמקומך - גדול [או עשיר] שלפניך, כמו במלך, והכונה אף שהמלך והגדול אינם בזמן אחד אתך אלא שכבר היו בזמן שלפניך ג"כ לא תקללם, והרבותא בזה שלא תאמר מכיון שכבר אינם בחיים לא ידרש ולא יחקר הדבר וגם לא ישמע, אלא שגם באופן כזה יודע ויגיע הדבר לזרעם ומשפחתם, וכפי הנראה מפרש לפי דרשה זו גם במדעך אפילו רק כזה שיש לך ממנו רק ידיעה ולא הכרת פנים, והיינו שהיה לפניך, והלשון גם יתפרש בלשון רבותא, כלומר גם כזה לא תקלל ומכש"כ את זה שעודנו בחיים. 
@22עז) 
@11ידוע בכמה אגדות מענין זה שגלה לו הקב"ה אבנים טובות וצוה לו לחוק מהם הלוחות והפסולת שלהן [מה שכרתן סביב כדי לרבען ופסולת מחקיקת האותיות] יהיו שלו, ומזה נתעשר, ויתכן הפי' כאן אל תקלל - אל תקול בו, בתורתו ובנבואתו וכו' וע"ד שכתוב והביטו אחרי משה וידועה הדרשה ע"ז שהביטו לגנאי. 
@22עז*) 
@11יש לפרש הכונה דמצינו כי העורב רגיל בשליחות ובבשורות, כמו בנח [ששלח דוקא אותו, והיינו משום שדרכו בשליחות] ובאליהו שהביאו לו העורבים מזונות, וברב עילש בשרוהו העורבים שיברת [גיטין מ"ה א'], וזוהי הכונה כי סתם עוף השמים המוליך את הקול - הוא העורב. 
@11וגם יש לפרש הכונה כי עוף השמים יוליך את הקול זה העורב, משום דכנודע רוב עופות השמים לא ישכנו תמיד באופק מקום אחד, כי בזמנים קרים יבררו להם מדינות חמות, לבד העורב [קרא"ו] שוכן באופק אחד בכל השנה, ולכן בעוד שבשארי עופות אפשר שלא להזהר מהם בזמן שאינם מצויים במקום זה, ואז לא שייך בהו יוליך את הקול, אבל לא כן העורב, כי הוא לעולם כאן ולעולם יוליך את הקול. 
@22עח) 
@11אולי מפרש בעל כנפים מלשון ולא יכנף עוד מוריך שפירושו מלשון כסוי, והיינו אפילו אחורי הכותל שהוא מכסה חדרך יש ג"כ לפעמים אוזן, ולשון מליצי הוא. 
@22עט) 
@11כלומר הרי שהבנתי את הקול אף כי השמעת אותו אך ברמז, ולמדך בזה דרך ארץ לבני אדם. 
@22פ) 
@11יש לפרש דמרמז דכמו שצריך האדם להשתדל שלא יגיעו ממנו שמועות רעות כך ישתדל שיגיעו ממנו שמועות טובות, ואל יאמר מי יגיד אם ידבר טובות, על זה אמר כי עוף השמים יוליך את הקול - אם רע ואם טוב. 
@11וגם יש לפרש כונת המדרש בכלל, כי באמת לפי מצב הענינים אין רעה רבה כ"כ בדברי ישראל ע"ד המרגלים, כי הלא הם רק אמרו אחינו המסו את לבבינו וכדומה, ומה בכך, וכן אין טובה רבה בדברי ישראל לאחר מת"ת שחששו למיתה כביכול ע"י הקב"ה, ומה הטובה בזה, אלא הענין הוא שקול הדברים שבזה ובזה היה משונה, זה לרעה וזה לטובה, בדבר המרגלים דברו בקול עז וטרוניא, ובדבר מת"ת דברו בקול צניעות וכבוד, וזהו שאמר יש קול לטובה ויש קול לרעה, כלומר, לא גוף הדברים כי אם רק ערך הקול מהדברים, ולכן זה מתקבל לרעה בקצף וזה לטובה באהבה, וכדמפרש. ומדייק כל זה ממה דכתיב בשני הענינים וישמע ה' את קול דבריכם דלשון קול מיותר דדי הול"ל את דבריכם, ולכן דריש דעיקר הקפידא בזה ובזה היה רק הקול וכמש"כ, ודו"ק. 
@22פא) 
@11תכלית המכוון בזה לפרש מ"ש בחגיגה פ"א (ה' ב') נשמתו של אדם מעידה בו, ומפרש כאן איך ובאיזה אופן מעידה, ע"פ השתלשלות שליחות מכח רוחני אחד לשני וכו' עד הכח הראשון והמיוחד יתברך. 
@00פרק יא 
@22א) 
@11ר"ל להנות להעוסקים בתורה, וכנראה רומז למ"ש בפסחים נ"ג ב' כל המטיל מלאי לכיס של תלמיד חכם זוכה וישב בישיבה של מעלה, ופירש"י מטיל מלאי - נותן סחורה לת"ח להשתכר בה, ובכתובות קי"א ב' אמרו העושה פרקמטיא לת"ח כאלו מתדבק בשכינה, וזהו שיעץ כאן גם בסתם צדקה שטובה להעניק לת"ח מפני הזכות הגדול שבזה כמבואר. ועיין מש"כ לעיל (ז' י"ב) בפסוק כי בצל החכמה בצל הכסף, ומפרש כאן הלשון כי ברוב הימים תמצאנו בכנוי לעוה"ב שהוא עולם שכולו ארוך. 
@22ב) 
@11נראה דסמיך גם אסוף הפסוק לא תחסר כל בה, דענין כזה שייך יותר לתשלום גמול באהבה. 
@22ג) 
@11כנוי להקדושה והטהרה שהכין הקב"ה את ישראל טרם קבלו את התורה, יעו"ש במפרשים. 
@22ד) 
@11וסופי' הסירו רוע מעלליכם, וזהו אות על רצון הקב"ה בקרבתן של ישראל, וזהו ג"כ מענין תשלום גמול על מעשה אברהם בנתינת המים, משום דמלבד הגמ"ח מנתינת גוף המים יש לו שכר גם על כונתו בנתינת המים שיטהרו מעבודת כוכבים כמבואר שם שנדמו לו כערביים שעובדים לאבק של רגליהם, ועל זה ניתן שכרו שיטהר הקב"ה את ישראל מעונות. והא דשם אמר וארחצך במים דמשמע דהקב"ה בעצמו כביכול ירחץ וינקה את ישראל מעונותיהם ובישעי' אמר רחצו וגו' דמשמע דישראל בעצמן יטהרו וינקו וזה אין כל כך אהבה והתקרבות, אמנם באמת הוא מדה כנג"מ דבעד קיחת המים אמר כביכול דהוא בעצמו ירחצם, אך רחיצת הרגלים היה ע"י עצמם כמ"ש ורחצו רגליכם לזאת גם רחיצת ישראל מעון עבודת כוכבים תהיה ע"י עצמם כמו ששם היה הרחיצה מעבודת כוכבים כנודע וע' פירש"י שם, וקיחת המים של אברהם כיון שכונתו היה שירחצו בהמים מעלה עליו הכתוב כאלו הרחיצם בעצמם ולזאת אמר כביכול וארחצך במים היינו בעצמו כביכול - וא"ל דהרחיצה של הקב"ה בעצמו כביכול היה על שאר עבירות לא כן עון עבודת כוכבים החוב מוטל על ישראל בעצמן להתרחץ ולהתטהר כמובן וכמו שם שרחצו בעצמן וכנ"ל. 
@22ה) 
@11וסופי' חפרוה שרים ודרשו שם וכי חפירה היתה שם אלא שנתנה בזכות אבות שנקראו שרים שנאמר פתח צור ויזובו מים כי זכר את דבר קדשו את אברהם עבדו. 
@22ו) 
@11להיות צל על ראשיהם דוגמת השענם תחת העץ כדי להסתר מחום היום. 
@22ז) 
@11וצ"ל דזכות התשלומין בזה הוא זכות המצוה מישיבת סוכה, דבישיבה עצמה אין כל יתרון לחשבה לתשלום גמול. 
@22ח) 
@11כמש"כ לעיל אות ו'. וכפי הנראה מהמשך כל דרשה זו מפרש הלשון כי ברוב הימים כמו בימים הרבה, כלומר בזמנים רבים, ודריש דאימתי הם הזמנים הרבים, במדבר ובישוב ולעתיד לבא. 
@22ט) 
@11מפרש בגמרא דחלק זה היינו לברכה, ופירש"י שמברכים כל יום מקדש ישראל והזמנים, אבל בפירוש פסוק זה פירש דהיינו לענין קרבנות צבור, תן חלק לשבעה קרבנות צבור של שבעת ימי פסח וכו', וכתב מהרש"א כאן דשני הפירושים חד הן, דברכת מקדש ישראל והזמנים שבתפלת מוסף הם במקום קרבנות, אך זה תמוה, שהרי ברכה זו היא גם בתפלת שחרית, [ויתכן דכונתו לתפלות שבכל שבעת הימים, ובתפלות שחרית שבחוה"מ אין ברכה זו], אבל באמת הנה דרשות שונות הן ע"פ אגדות שונות. ואמנם המשך לשון הפסוק נוח יותר לפירושו בענין קרבנות דהוי פי' הלשון כי לא תדע מה יהיה רעה על הארץ פן יחרב הבית ולא תקריבו עוד ויועילו קרבנות הראשונים לבטל הרעה, ולהפי' שבגמרא צריך לפרש בפשיטות לתת חלק להימים הבאים כי אי אפשר לדעת מהרעה העתידה, לכן צריך לדאוג לעתיד, וכן צריך לפרש בכל הדרשות הבאות, ועוד נפרש בזה. 
@22י) 
@11אולי הפי' כמ"ש בביצה ט"ז א' במדתו של שמאי הזקן שכל מה שהיה קונה דבר טוב בכל ימי השבוע היה אומר זה לשבת, וזוהי הכונה כאן אלו שבעה ימי שבת דבכל השבעה ימים צריך לכוין לתת חלק לשביעי, דהיינו ליום השבת, וכן במילה, שמאז נולד הולד צריך להכין עצמו לסעודת יום השמיני, והוא משום דלסעודה זו יש מעלה יתירה וכמ"ש בתנחומא פ' תצוה אפילו אדם ממשכן עצמו ועושה סעודה במילה, וע' מש"כ בתו"ת פ' וירא בפסוק ויעש אברהם משתה גדול ביום הגמל את יצחק דסעודה זו חיובה מן התורה, וע"ע מש"כ בר"פ תזריע. וגם י"ל דתפס שני דברים אלו, שבת ומילה, ע"פ המבואר במדרשים [ובמ"ר כאן] שאמר אליהו להקב"ה, רבש"ע, אפילו אין ביד בניך אלא זכות שתי מצות משבת ומילה כדאי שתרחם עליהם, ולכן דרוש לחבבם בהכנות בעוד מועד. ומה שסיים הפסוק כי לא תדע מה יהיה רעה על הארץ - יש לפרש לפי הענין כי לא תדחה את ההכנות למחר, דלא תדע מה רעה תוכל להיות מחר, ואולי לא תוכל למחר להכין. 
@11גם יש לפרש כלל הדרשות הקודמות לענין פסח וחג ועצרת ור"ה ויוהכ"פ כי כולם ימי הדין הם, שבהם נדונין על ענינים מיוחדים, ואמר, כי לא תדע מה רעה יהיה, ולכן לכשתשמור אותם תרוחם ותנצל מרעה, וכן שבת מצלת מגיהנם וכן מילה. 
@22יא) 
@11ר"ל אע"פ שאפרים ומנשה הם משבט אחד של יוסף, וכל אחד לעצמו הוא חצי שבט, אפ"ה יחשבו קרבנותיהם כמו קרבנות שאר השבטים, שלכל אחד מיוחד לו יום תמים כמש"כ ביום השביעי נשיא לבני אפרים וביום השמיני נשיא לבני מנשה, וזה הוא שמרמז הכתוב תן חלק של שבט [יוסף] ליום השביעי כולו וגם חלק של אותו השבט ליום השמיני כולו, ואמנם צ"ע איך יתפרש לפי"ז סוף לשון הפסוק כי לא תדע מה יהיה רעה על הארץ, ואולי יתפרש ע"פ מש"כ רש"י כאן כי לא תדע מה יהיה רעה אם יחרב הבית ולא תקריבו עוד ויועילו קרבנות הראשונים, יעו"ש. וזהו שאמר תן חלק וכו' כמש"כ יום מיוחד לקרבנות של חצי שבט זה ויום מיוחד לקרבנות של חצי שבט זה, כי לא תדע וכו', ר"ל פן יחרב הבית ויועילו קרבנותיהם של אלו. 
@22יב) 
@11נראה דר"ל דלא נימא דעיקר קדושת היום היה או בשבעת ימי המלואים או ביום השמיני אבל לא בשניהם, משום דלא מצינו מפורש הצווי על שניהם, אלא דשניהם קדושים ומכובדים. והמשך לשון הכתוב כי לא תדע וכו' יתפרש ע"ד הבאור באות הקודם, ור"ל אולי יועילו קרבנות של אלה או של אלה. 
@22יג) 
@11מאברהם ועד משה שבעה דורות, אברהם יצחק ויעקב, לוי קהת עמרם ומשה, ויהושע הוא דור שמיני. ונראה הכונה דאע"פ שלא נמולו מעצמן עד דור משה ויהושע אפ"ה יהיו חשובים בעיניך לחלק להם כבוד ולא לרנן אחריהם על זה, יען כי מה שלא נמולו עד אז היו סבות בדבר משום סכנת דרכים ועוד כמבואר ביבמות ע"ב א'. וזהו שסיים הפסוק כי לא תדע מה יהיה רעה על הארץ, ר"ל כי לא תדע מה שאפשר להיות רעות שיניאו מלקיים מצות מילה, ולכן לא תרנן גם על המניעות שהיו בימי משה ויהושע, כמבואר. 
@22יד) 
@11זה יתבאר ע"פ מ"ש בשבועות י"ח ב' כל הפורש מאשתו סמוך לוסתה הוויין ליה בנים זכרים, וזהו שאמר תן חלק לשבעה לזמן שבעת ימי נדה דהיינו סמוך לוסתה, ומפני זה תזכה לתת חלק למצות מילה ביום השמיני, דהיינו שתוליד בנים זכרים, ומה שסיים הפסוק כי לא תדע מה יהיה רעה וגו', יתבאר ע"פ מ"ש שם בגמרא בשבועות כל שאינו פורש מאשתו סמוך לוסתה אפילו היו לו בנים כבני אהרן הם מתים, ופשוט דמיתת הבנים בחיי האבות אפשר להמיט רעות רבות על חיי המשפחה, ואמר על זה כי אם לא תהיה זהיר בענין זה לא תוכל לשער את הרעות שאפשר לבא לסבה זו. 
@22טו) 
@11איירי לענין קרבנות החג כפירש"י בפסוק זה וכמו שבארנו למעלה אות ט' יעו"ש. ולא אוכל לכוין דברי התרגום כאן שכתב וז"ל, הב חולק טב מן זרעא לחקלך בתשרי ולא תתמנע מלמזרע אף בכסליו וכו', וכמה נפלא הדבר, שהרי כסליו הוא החודש התשיעי ואיך זה יתרגם כן הלשון וגם לשמונה, ולא שייך לומר כי ט"ס כאן שצ"ל בחשון, יען כי באמת זמן רביעה שניה היא בכסליו כמבואר במס' תענית, ובהכרח צ"ל דמפרש וגם לשמונה - לאחר שמונה, וכמו ויהי לשבעת הימים (פ' נח) שפירושו לאחר שבעת הימים. 
@22טז) 
@11כלומר לא יכבשו את תורתם בקרבם אלא ילמדום לישראל. 
@22יז) 
@11ודריש עץ בכנוי לת"ח ע"ש הכתוב בפ' שלח היש בה עץ וכפירש"י שם. ויתכן דכלל המאמר הזה איירי בזמן הגלות אשר אין מרכז התורה לישראל, ויתחלף המרכז ממקום למקום, ולכן לאיזה מקום שהתורה תמצא לה קן שם ימצאו להם ישראל מקום ללמוד מבלי לבקר את ערך המקום, יען דהתורה מכבדת אותו לעשותו מקור נפתח להרביץ תורה. 
@22יח) 
@11ומצינו שעבים הוי כנוי לנבואה, כמו (ישעיה ה') ועל העבים אצוה מהמטיר עליו מטר תרגומו ועל נביאיא אפקיד דלא יתנבאון להון נבואתא, וע"ד הנה אנכי בא אליך בעב הענן (יתרו י"ט) הרי דהתגלות הקב"ה לאדון הנביאים בעת נתינת התורה היה ע"י עב הענן לכן תרגם בדרך המליצה את מלת עבים על הנבואה. 
@22יט) 
@11עיין ביבמות ס"ב א' אין פורעניות בא לעולם אלא בשביל ישראל, ופירש"י כדי לעוררם שיעשו תשובה, וה"נ הכונה כן, והגרי"ב בגה"ש שם ציין מאמר זה לשבת קל"ט א' ששם נמצא מאמר אין פורעניות באה לעולם אלא בשביל דייני ישראל, ולב"ב י"א א' ששם הגירסא אלא בשביל עמי הארץ, וכפי הנראה מסתפק באמתת הגירסא שביבמות - בשביל ישראל, אבל מדרשה זו שלפנינו מבואר מפורש כי אמתה ונכונה היא, שהרי כאן דריש מפורש בשביל ישראל שנקראו ארץ וכו'. 
@22כ) 
@11ר"ל דא"א לפרש על העץ עצמו, דמה החדוש בזה, וגם הול"ל יהיה, בלשון יחיד, ולכן קאי זה על הפירות, ור"ל שהפירות נופלים לא רחוק מן העץ, ובגמ' מפרש דהמשל הוא לת"ת ובניו, דערך הבנים לא רחוק מערך האב, וכמ"ש ברא כרעא דאבוהא, וכן כמ"ש בעדיות האב זוכה לבן בנוי בחכמה וכו', ומפרש עץ בכנוי לת"ח כמש"כ לעיל אות י"ז. 
@22כא) 
@11פשוט דמכוין למלכיות שבימי הבינים שהיו מציקין לישראל ורודפין אותם ומניאים אותם מלקיים מצות התורה, ועל כן היו התורה והמצות כמו זרויים לרוח ומכוסים בעבים, משא"כ בזמנינו שאנו חוסים בצל מלכי חסד הנותנים לנו חופשה גמורה לקיום התורה והמצות. 
@11ואמנם עיקר דברי המדרש צריך באור, מה הוא רוחן ועבים של מלכיות, ויתכן לומר דהכונה מי שתולה מצבן של ישראל בעמים ברוח הפוליטיק של המדינות והממלכות, ועל כן הוא רואה ומסתכל בעבים, כלומר במסתרי הפוליטיק לדעת ערכי מצבה במדינה ומדינה, וע"י זה יעריך מצב ישראל - ההוא, שוב לא יזרע ולא יקצור מצות ומע"ט, כי ישתקע ברעיונו זה עד שיתרפה כולו בהשגחת הקב"ה, אשר אמנם אך לו הישועה, והדברים עתיקים. 
@22כב) 
@11וזה אחד מן הדברים שבמכוון הוא נעלם מבני אדם, שאלו ידעו אפשר שמי שידע שהולד הוא לא לפי רצונו היה מבקש תחבולות שתפיל האשה. 
@22כג) 
@11במ"ר פסוק זה הובא מאמר זה וגרס נשא אדם אשה בילדותו ומתה, ופשוט שבגמ' חסרה מלה זו "ומתה", וחדוש על המפרשים והמגיהים שלא הגיהו ולא העירו מזה. אמנם א"ל דכיון דאמר לקמן היו לו בנים בילדותו יהיה לו בנים בזקנותו א"כ ע"כ ישא אשה בת בנים בזקנותו אף אם אשתו הראשונה לא מתה. וכן מורה לשון המ"ר שם דאמר ר' נתן פתר קריא באשה אם לקחת אשה בנערותך לקח בזקנותך למה אינך יודע איזה בנים מתקיימים לך אם של נערותך אם של זקנותך ואם שניהם כאחד טובים, הרי להדיא דהטעם של לקיחת אשה בזקנותו הוא משום בנים וכמ"ש וע' רש"י. 
@22כד) 
@11וכתבו הפוסקים (אה"ע סי' א') דאין חיוב זה אלא מדרבנן, אבל מדאורייתא מכיון שקיים אדם פו"ר פטור מלהוסיף עוד. 
@22כה) 
@11מפרש זרעך בכנוי לתלמידים, וכמו שדרשו בספרי פ' ואתחנן ושננתם לבניך אלו תלמידיך, וכן באלישע הוא אומר (מ"ב ב') ויצאו בני הנביאים, ודרשו וכי בני הנביאים היו והלא תלמידים היו אלא מכאן לתלמידים שקרויים בנים, וכן מצינו בחזקיהו שלמד תורה לישראל וקראם בנים כמש"נ (דה"ב כ"ט) בני עתה אל תשלו, וכנגד זה מצינו שהרב נקרא אב כמו באלישע שקרא לאליהו אבי אבי (מ"ב ב'), וכן מבואר בסנהדרין י"ט ב' כל המלמד את בן חבירו תורה מעלה עליו הכתוב כאלו ילדו. ויש להסביר ענין יחס שמות אב ובן לרב ותלמיד ע"פ הכתוב בפ' בראשית הוא היה אבי יושב אהל ומקנה, אבי כל תופש כנור ועוגב, שפירושו הוא המציא ענין ישיבת אהלים ומקנה וכן המציא חכמת הנגינה בכלי זמר, ומבואר מזה דמי שממציא איזה דבר חכמה וידיעה נקרא אב לה, וממילא מי שמקבל ממנו למוד אותו הדבר הרי הוא אליו ביחס בן, ולכן כל תלמיד המקבל מרבו דבר חכמה וידיעה שבלעדו היתה חסרה לו נקרא הרב בשם אב מפני שהוא הממציא להתלמיד והתלמיד בשם בן, וע"ע קצת מענין זה במו"נ ח"א פ"א. 
@22כו) 
@11בכיר מלשון בִּכּוּר, והוא ברביעה ראשונה, ואפיל הוא רביעה שניה המאוחרת מלשון כי אפילות הנה, וכמ"ש בברכות י"ח ב' דלפעמים נגזרה רעה על רביעה ראשונה וטובה על רביעה שניה ולפעמים להיפך. 
@22כז) 
@11כי יש מעלה בתורת הילדות כמ"ש באבות הלומד ילד דומה לכותב על נייר לבן וכו', וכן ידוע דגירסא דינקותא נזכרת היטב, וכנגד זה יש מעלה בתורת הזקנה כמ"ש ת"ח כל שמזקינין דעתן מתיישבת עליהן וכל מה שלומד אז הוי בדעה רחבה ומבוררת, וא"כ אין אתה יודע איזו מעלה מכרעת, ואם שניהם כאחד טובים, כלומר שצריך לתכלית קיום למוד התורה לשתי המעלות של שתי התקופות, ולכן אחוז בשתיהן, וזהו בבקר זרע זרעך ולערב אל תנח ידך וכדמפרש. 
@22כח) 
@11דריש זרע זרעך על צדקה, ע"ש הכתוב זרעו לכם לצדקה, ויכול להיות שבשחרית לא היתה כונתך טובה ורצויה כמו בערבית, או דאיירי בשני עניים, ויכול להיות שאחד היה עני שאינו הגון ואין זכות הנתינה רבה. ולפ"ז א"ש מה דמסיים ואם שניהם כאחד טובים, היינו שניהם הגונים דקאי על העניים ולא על המתנות. 
@22כט) 
@11דבפשטות קשה לומר על האור התואר מתוק אלא מאיר, אבל על התורה יונח לשון מתוק האור ע"ש הכתוב, ומתוקים מדבש ונופת צופים, נר לרגלי דבריך. 
@22ל) 
@11שאין לו בה ספיקות, והוא ע"ד מ"ש אם ברור לך הדבר כשמש. 
@22לא) 
@11נראה דהאי שנאמר אינו כמו שרגיל בעלמא לפרש כראיה לדבר, דהא אין כל ראיה מן הפסוק דאשרי מי שיזכה וכו', אלא הוא סמך לתאר את ערך האור ההוא, והוי המשך הלשון אשרי מי שיזכה לראות האור ההוא שנאמר בו והיה אור הלבנה וגו'. 
@22לב) 
@11נראה בטעם הדרשה, משום דא"א לפרש כי אם שנים הרבה יחיה בכולם ישמח - שמחה ממש, שמחת הגוף בעוה"ז, שהרי כתיב סמוך עד אשר לא יבאו ימי הרעה, ובשנות הזקנה שוב אי אפשר לשמוח, שהרי אז בטלו ונחלשו הרבה חושים וכו' וכפי שיתבאר בפרשה הבאה, אלא שישמח בשמחת התורה, שת"ח כל זמן שמזקינין דעתן מתיישבת עליהם וא"כ לא תבטל שמחה זו עם כל תוספת הזקנה, אחרי שמוצא טעם וחידוש בתוספת הדעת, ולכן זה שסיים וזכור את ימי החושך הוא לראיה שא"א לפרש שמחה ממש, כמבואר. 
@22לג) 
@11כמבואר להלן ריש פרשה י"ב עד אשר לא יבאו ימי הרעה וכו' אלו ימי הזקנה והחלישות. 
@22לד) 
@11ר"ל בעת שנאמר בה כי מלאה הארץ דעה כמים לים מכסים, שזה נאמר על זמן הגאולה, ואז כל מה שילמדו יכונו לאמתה של תורה ויתבררו כל הספיקות. 
@22לה) 
@11עיין מש"כ בסמוך אות מ' בבאור ענין זה. 
@22לו) 
@11אין הענין מבואר כ"כ, כי האם בעת שבקשו לגנוז את הספר לא ראו סוף הפסוק ודע וגו', וכן צריך באור מה שאמרו יפה אמר שלמה, מה יפוי יש בכל הדברים, כי הלא אם לא היה מקדים הדבר בחיוב שמח לא היה צריך לחזור על ודע וגו', וצ"ל שהיה קשה להם למה באמת לא פירש כל ענין זה בלשון שלילה אל תשמח בחור בילדותך וגו' יען כי על כל אלה יביאך האלהים במשפט, ולכן הרהרו בכל תוכן מאמר זה, ושוב התבוננו, כי מלשון סיפא דקרא מבואר שבאמת תחלת הפסוק ענינו בחיוב והיינו כי הלשון שמח בחור בילדותך מתפרש לא על שמחת הגוף כי אם על עניני תורה וכפי הדרשה הבאה, בילדותך - בתורתך שלמדת בילדותך, בימי בחורותיך זו המשנה, והלך בדרכי לבך וגו' זה התלמוד, ודע כי על כל אלה וגו' עליו לשלם לך שכר מצות ומע"ט - ולכן אמרו יפה אמר שלמה כל ענין פסוק זה בלשון חיוב, אחרי דבאמת לזה הוא מכוין. 
@11גם יש לפרש הכונה כי אילו לא אמר המלה ודע אלא רק כי על כל אלה יביאך במשפט היה אפשר להבין הכונה כי על כל אלה, כלומר, אם לא תשמח ולא תהלך בדרכי לבך, יביאך ה' במשפט, אבל מכיון שאמר ודע מבואר שהמכוון הוא לטובה, וזוהי הכונה כשאמר ודע ראו כי כונתי לטובה. 
@22לז) 
@11במקרא, כמ"ש באבות פ"ה בן חמש למקרא. 
@22לח) 
@11דכך סדר תקופת הלמודים, מקרא ומשנה, כמבואר פ"ה דאבות. 
@22לט) 
@11למוד התלמוד תלוי בהבנת הלב והרעיון שהוא מכונה בשם הארת עין, וכמו והאר עינינו בתורתך, ובלשון חז"ל ואנהירינהו לעיינין. 
@22מ) 
@11ר"ל אחר שקראת ושנית הרבה זמנך לרדוף מצות ומעשים טובים, כי תכלית הלמוד הוא המעשה, ואז תקבל עליהם שכר, וזו היא כונת הגמרא בשבת ס"ג ב' [בדרשה דלעיל] שמח בחור וכו' ובמראה עיניך, עד כאן לדברי תורה מכאן ואילך [ר"ל מן ודע כי וכו'] למצות ומע"ט, ר"ל עד כאן ללמוד התורה ומכאן ואילך [לאחר שלמדת - לקיום התורה, וכמש"כ. 
@22מא) 
@11מדייק הלשון שמח בחור בילדותך, שהרי הילדות היא קודם הבחרות, ולכן דריש בחור מענין בחירה שעל ידי מעלת קנין התורה נבחר לראש עם כמ"ש (משלי ד') סלסלה ותרוממך, וכדמפרש. 
@22מב) 
@11ר"ל שאל תעמד ותקבע על שקול דעתך לבד, אלא תשתמש גם בקבלת רב, ומכונה זה בשם דרכי הלב, לפי שהרב הוליכו בדרך בינה שמקורה בלב, וי"ל דסמך גם על המשך הלשון ובמראה עיניך על שם הכתוב והיו עיניך רואות את מורך. 
@22מג) 
@11ר"ל שעל ידי הנהגה ישרה יזכה לקבל שכרו משלם במצות ובמע"ט שיעשה, כי מי שעושה מצות ומע"ט ואין מדותיו בדרכי הלמוד ישרים ינוכה לו משכרו שעבור הטובה המוגבלה לו, משא"כ אם גם יתנהג הכל במדות הרצויות אז לא ינוכה לו מאומה ושכרו שלמה. 
@22מד) 
@11כלומר כאש שמחממת כל גופו, והבאור הוא, דכיון שלבו ורעיונו טרודים בחקירת התורה, הרגשותיו נוחים יותר להתעורר, ולכן הוא נוח יותר להקפיד, אבל אין זה מענין כעס הרגיל, יען דבאמת ת"ח מרבים שלום בעולם, וזה אי אפשר במדת הכעס, וגם דרשינן את והב בסופה שת"ח הלומדים יחד הם אוהבים זל"ז, ואין אהבה בכעס. 
@22מה) 
@11כלומר אעפ"כ מחויב כל אדם להשתדל להבליג על רגשי לבו הסוערים ולחיות בנחת ובשלום, ומה שייחס פסוק זה לצורבא מרבנן נסמך אדרשות הקודמות דהפסוק הקודם איירי בלומדי תורה, וה"נ כן. 
@22מו) 
@11ר"ל שגם הגיהנם ברא הקב"ה לתכלית עולמו, שיתבונן הרשע וישוב מדרכו הרעה, והוי הפי' כאן והעבר רעה מבשרך - והעבר רעת הגיהנם מבשרך, כי ע"י הכעס אפשר לאדם למוט מדרך הישר ולבא לידי עבירות שונות ולנחול גיהנם, וכמ"ש (שבת ק"ה ב') כל השובר כלים בחמתו כאלו עובד עבודת כוכבים, והכונה דע"י כזה וכזה אפשר לבא גם לידי עבודת כוכבים וכמ"ש שם בענין זה, כך דרכו של יצה"ר היום אומר לו עשה כך ולמחר עשה כך עד שאומר לו לך עבוד עבודת כוכבים. 
@22מז) 
@11כמש"כ וכעס בחיק כסילים ינוח, וגם י"ל דרומז למ"ש בפסחים ס"ו ב' כל אדם שכועס אם חכם הוא חכמתו מסתלקת ממנו, אם נביא הוא נבואתו מסתלקת, וא"כ נעשה טפש. ומ"ש כל המתגאה הוא כועס - פשוט הוא דנראה לו שאין בני אדם מחלקין לו כבוד כפי ערכו, וכועס. 
@22מח) 
@11ר"ל אם אין האדם הולך בבחרותו בדרך ישרה וצניעות אז אע"פ שבימי נערותו אין ניכר כ"כ הרעה שגורם לו, אבל בימי הזקנה ניכרים היטב עד שמשחירין פניו, וטעם הדרשה והמובן במלת שחרות מלשון שחור ולא מלשון ילדות כפשוטו י"ל דמדייק מדלא סיים הפסוק במה שפתח, כי אחרי שפתח שמח בחור בילדותך ויטיבך לבך בימי בחורותיך הו"ל לסיים כי הילדות והבחרות הבל, ולכן דריש דהכונה דמעשה ילדות שאדם עושה אותן בילדותו [וילדות כנוי לדברי שטות ומעשים מכוערים וכמ"ש בגמרא הרבה ילדות עושה, וכן ילדות היתה בי והעזתי פני וכו'] משחירין פניו בזקנותו. 
@22מט) 
@11פשוט דמדייק חבור הו' במלת וזכור שבריש פרשה הבאה דמשמע דמוסב ונמשך אלמעלה. 
@00פרק יב 
@22א) 
@11הנה אע"פ דאין כל זה אלא רמז בעלמא להסמיך ג' ענינים שדרש, בכ"ז י"ל בטעם הדיוק דקשה ליה הלשון בוראיך ביו"ד, דבעלמא זה מורה על רבים, וכאן לא שייך זה, והול"ל לומר בוראך בפת"ח האל"ף, וגם הול"ל בוראך בפת"ח הרי"ש כמו בוראך יעקב (ישעי' מ"ג א'), ולכן דריש לרבויא כל דאפשר, לכלול ברבוי לשון בוראיך. ויש לפרש הכונה ע"פ מ"ש בנדה ל"א א' שלשה שותפין באדם אביו ואמו והקב"ה, והוא, הקב"ה, נותן בו נפש ורוח. ודריש כאן, שיזכור כי ג' שותפים הם, וכולם בוראיך, בארך [כמ"ש מאין באת וכו'] וחלקי ב' השותפים [אביו ואמו, שמבואר שהם הנותנים בשר גידים ועצמות] הולך לבור, והיינו בורך, וחלק השלישי, של הקב"ה, [הנפש] עתיד ליתן דין וחשבון, והיינו בוראך. 
@22ב) 
@11מפרש הלשון עד אשר כמו בעוד אשר וגו', וכן כונת הלשון (יונה ד') הלא זה דברי עד היותי על אדמתי, שפירושו בעוד היותי על אדמתי. ויש גירסא להיפך מאשר כתוב כאן, עד אשר לא יבאו ימי הרעה אלו ימי הזקנה, והגיעו שנים אשר תאמר אין לי בהם חפץ אלו ימי היסורין, אבל כפי שהעתקנו נראה עיקר, יען דימי הזקנה אי אפשר לכנות בשם רעה ורק שאין בהם חפץ, מפני כי בטלה בהם כל תענוגות עוה"ז וכמו שאמר ברזילי הגלעדי (ש"ב י"ט ל"ו) בן שמונים שנה אנכי היום אם יטעם עבדך את אשר אוכל ואת אשר אשתה אם אשמע עוד בקול שרים ושרות, והיינו חיים שאין בהם חפץ. ותכלית כונת הדרשה, כי לא תדחה לקיים מצות הבורא אז כשתבא לעת זקנה, יען כי אז אין כל נסיון בזה, אחרי שחשק וחמודות החיים כבר עברו, אלא בימי בחורותיך בעוד שחילך עלך וחשקך בחיים אז תבליג על יצרך ותשמע בקול ה'. 
@22ג) 
@11כפי הנראה קשה ליה הלשון וזכור את בוראך בימי בחורותיך משום דמשמע רק בימי בחורותיך ולא אח"כ, אלא הו"ל לומר גם בימי בחורותיך, ולכן דריש ע"ד רמז וסמך בימי בחורותיך מלשון בחירה, ור"ל עד שזכות הדברים שבחר ה' בהם עדיין קיימת ולא בטלו, וכדמפרש כל הדברים דכתיב בהו לשון בחירה מצד הקב"ה, ותשתדלו שלא להאביד הזכיות האלה. 
@22ד) 
@11המשך לשון הכתוב הנגלה נגליתי אל בית אביך בהיותם במצרים ובחר אותו מכל שבטי ישראל לי לכהן לעלות על מזבחי להקטיר קטורת לשאת אפוד לפני ואתנה לבית אביך את כל אשי בני ישראל, וכל זה מוסב על אהרן הכהן, ולכאורה הו"ל להביא מקרא מפורש יותר בשם אהרן, והוא בתהלים ק"ה כ"ו שלח משה עבדו אהרן אשר בחר בו, וי"ל משום דאותו הפסוק לא איירי מפורש בבחירת כהונה, ואפשר לומר דמוסב על הבחירה לשלוח בידם אל פרעה במצרים ע"ד גאולת ישראל, משא"כ הפסוק דשמואל מפורשת הבחירה בענין כהונה. 
@22ה) 
@11צ"ע דהא פסוק זה בכהנים כתיב בענין מתנות כהונה. וצ"ל ע"פ הפסוק דס"פ שופטים ונגשו הכהנים בני לוי וזהו משום דמקור הכהונה הוא משבט לוי, והיינו מעמרם אבי משה כנודע, וכן בתחלת הפרשה באותו ענין כתיב לא יהיה לכהנים הלוים כל שבט לוי, ועל זה מוסב הלשון כי בו בחר מכל שבטיך והיינו בשבט לוי. או י"ל דסמיך אפסוק הסמוך לפסוק שהביא, וכי יבא הלוי, כי הוא הנלוה על הכהן, וא"כ שייך בחירה גם בו. 
@22ו) 
@11ויחס יתר הפסוקים לדרשה זו יבא בסמוך בהמשך סדר הכתובים. 
@22ז) 
@11פירש"י שלא יהיה דבר במה לזכות בו שכולם יהיו עשירים ולא חובה לאמץ לב ולקפוץ יד, ורמב"ן פירש שלא יהיה בהם בחירה ורצון. וע' מש"כ למעלה אות ב' דעיקר הגירסא צ"ל להיפך, ימים אשר אין בהם חפץ אלו ימי הזקנה, וימי הרעה אלו ימות המשיח, ויתיחס ביותר ימי הרעה לימות המשיח ע"פ מ"ש בחלק צ"ח ב' ייתי ולא אחמיני', ר"ל שלא לראות בחבלי משיח. 
@22ח) 
@11וסוף הפסוק ותגישון שבת חמס, ושיעור באור הכתוב אתם מנידים עצמיכם ליום רע ותגישון עצמיכם לשבת בגלות אשר יחמס אתכם, ומבואר דיום רע כנוי לגלות. 
@22ט) 
@11ויחס יתר לשונות הפסוקים לענין דרשה זו נתבאר בדרשה דלעיל ובהבאות בהמשך לשונות הכתובים. 
@22י) 
@11שהם תואר קלסתר הפנים, כמו שהשמש קלסתר היום. 
@22יא) 
@11פירש"י דכתיב נר ה' נשמת אדם, עכ"ל, ולפי"ז אינו מתבאר למה לא דריש זה על השמש, ויותר מזה קשה שהרי כל הדרשה איירי בתואר אברי הגוף ולא ברוחניות, וגם על הזמן שאחר חיי האדם לא שייך בכלל לדרוש כל ענין הפסוק עד אשר וכו', דפשיטא הוא, ומה רבותא בזה. אבל האמת נראה דט"ס הוא וצ"ל כמו במ"ר כאן. והאור זה החוטם, והירח זה המצח, והכונה שבאדם בחור מצהיב המצח ובזקן מעלה קמטים, ותארו בשם ירח שכל זמן שמזקין במשך החודש אורו מתמעט. 
@22יב) 
@11ר"ל הלחיים, ומשום דמסייעים בקלסתר פנים קרי להו כוכבים שגם הם מסייעים להאיר את הלילה. 
@22יג) 
@11יותר מדאי, כי מפני החלישות אי אפשר לו לעצור אותם וממשיל לעבים אחר הגשם, כי יען כי מרוב הבכי נעשו העינים עכורים כעין עבים שאחר הגשם. 
@22יד) 
@11יתבאר ע"פ מ"ש בסנהדרין ל"ז א' דסנהדרין היו יושבין כחצי גורן עגולה וכעגול חצי לבנה, [וכן איתא להדיא בפתיחתא דאיכה בזה הלשון והירח זו סנהדרין דתניא סנהדרין היתה כחצי גורן עגולה], וכן דרשו שררך אגן הסהר אלי סנהדרין, וסהר הוא לבנה, וכמבואר לפנינו במקומו במדרש שה"ש (ז' ג') יעו"ש. ומ"ש והאור זו התורה לכאורה אין זה שייך במקדש לבד, ואולי מכוון למ"ש באגדות אין תורה כתורת ארץ ישראל. וכמו שאמר הכתוב להדיא כי מציון תצא תורה וגו'. 
@22טו) 
@11כמש"כ ומצדיקי הרבים ככוכבים לעולם ועד, דמוסב על ת"ח, עיין ב"ב ח' ב'. 
@22טז) 
@11ר"ל שהחורבן בעצמו קשה כגשם שוטף וטורד, והיסורים שהגיעו אחר החורבן המה כעבים שאחר הגשם שהם קשים ועכורים. ויחס יתר הפסוקים לכלל דרשה זו נתבאר בדרשות הקודמות ובהבאות. 
@22יז) 
@11מדרך הזקנים שעיניהם זולגות תמיד וכשבא לבכות כבר קדמוהו הדמעות, וממשיל את הבכיה בזקנה לעבים, לפי שע"י הזקנה תבאנה הדמעות כמו שהגשם יבא ע"י העבים. 
@22יח) 
@11מרוב חלישות, וממשיל הטלת מי רגלים לעבים וכמו שבארתי באות הקודם, וגללים (שהם גושים) - לגשם, ותהיה כאן הוראת השם גשם דבר המתגשם ונעשה גוש. 
@22יט) 
@11שהם שומרים את בני המעיים ומגינים על כל הגוף. ובשבת קנ"ב א' הגירסא אלו הכסלים והצלעות. 
@22כ) 
@11שהם מעמידים לגוף האדם, כמו אנשי החיל מעמידים את המדינה. [ובשבת קנ"ב א' הגירסא אלו השוקיים]. 
@22כא) 
@11הוא ס"ל דעיקר המעמידים לגוף האדם הם זרועותיו, וכמו בשמשון שמכיון שהסיר האסירים אשר על זרועותיו נעשה חפשי. 
@22כב) 
@11ההמסס והשינים שניהם טוחנים את המאכל, אמנם על ההמסס שייך לומר בטל, יען כי במציאות הוא נמצא רק פעולתו נחלשת משא"כ בשינים שייך לומר מעטו כי הם חסרים ממש, וע"ע בסמוך אות כ"ח. 
@22כג) 
@11דריש הרואות על הריאה, וענין חשכתם הוא עכירת הקול. 
@22כד) 
@11יתכן דרומז למשנה דתמיד כ"ז א' בשלשה מקומות הכהנים שומרים בבית המקדש, כדרך השומרים בפלטין של מלך [וע' מש"כ בתו"ת פ' במדבר ג' ל"ח], ודרך השומרים כאלה לעמוד על משמרתם כאנשי החיל. ובמדרש יש הסבר אחר לכנוי אנשי החיל לכהנים, ושם הדברים ארוכים, והסברנו בענין קצר. 
@22כה) 
@11המליצה טוחנות תתבאר ע"פ המליצה שאמרו על ר' עקיבא שהיה עוקר הרים וטוחנן זה בזה, ויתכן שגם ברייתות של יתר החכמים דחשיב בזה היו מתובלים ג"כ בחריפות ובפלפול הלכה כעין פלפולו של ר"ע, ולכן כללם במליצה כזו. 
@22כו) 
@11נראה דר"ל דלכן בטלו המשניות מפני כי נתמעט למוד התלמוד שהוא בלול מכל המשניות וברייתות, והוא גם מפרשן ומבארן, ובלא באור ופירוש לא תוכלנה להתקיים, מפני סתימת דבריהן. 
@22כז) 
@11במ"ר איכה פתיחתא כ"ג הלשון כשגלו ישראל לבין האומות לא היה אחד מהם יכול לזכור את תלמודו, ונראה אותה גירסא עיקר, יען כי כן מבואר בחגיגה ה' ב' שהגלות משכח את הלמוד, וגם תתיחס מליצת הכתוב וחשכו, ע"פ המבואר בברכות נ"ז א' הרואה שמן זית בחלום יצפה למאור תורה, ובארנו במק"א הכונה בזה ע"פ מ"ש בסוף הוריות י"ג ב' הרגיל בשמן זית נחזר לו תלמודו של שבעים שנה, כלומר נזכר מה ששכח כבר, הרי דהזכירה תכונה בשם מאור, וכ"מ בשבת קנ"ו ב' האי מאן דבארבעה בשבתא נולד יהא גבר חכים ונהיר, ופירש הערוך נהיר - זכרן, ולפי"ז ההיפך עזה דהיינו השכחה, תכונה בשם חושך, וזהו וחשכו הרואות בארובות שלא יזכרו את תלמודם וכהגירסא במ"ר איכה שהעתקנו. 
@22כח) 
@11פירש"י שאין בני מעיים טוחנין אכילתו, עכ"ל. מבואר מזה שהקורקבן כלול בין בני מעים, וזה צ"ע לכאורה בזבחים ס"ה א' חקירת הגמרא בזה, ואיך פסיק ליה לרש"י כאן בפשיטות, אבל האמת צדקו מאוד דברי רש"י, יען דהחקירה שבגמרא שם הוא לענין עופות שיש להם קורקבן, משא"כ כאן באדם איירי, שאין לו כלל קורקבן, ולכן הסיב רש"י כונת הגמרא במלת קורקבן לבני מעים בכלל, ופירש גם כי קורקבן שבכאן הוא המסס, אבל אין זה שייכות להחקירה בכלל אם קורקבן בכלל בני מעים או לא, ובזה ניחא דברי הט"ז וש"ך ביו"ד סי' ע"ה שחקרו הרבה לענין דין מליחה דקיי"ל אין מחזיקין דם בבני מעים אם גם קורקבן הוי בכלל בני מעים, ולא הביאו דברי רש"י אלו, יען דכפי מש"כ אין שייכות דברי רש"י אלו לאותה חקירה, כמש"כ, אלא שדבריהם תמוהים מאוד שלא הביאו גם הסוגיא דזבחים שהבאנו, ואין המקום כאן להאריך בזה. 
@22כט) 
@11מפני חלישות השינה, ובמ"ר כאן הגירסא הזקן הזה כששומע צפרים מצפצפין אומר לסטים באים, וזה מפני חלישות העצבים וקלות ההרגש. 
@22ל) 
@11ר"ל אפילו קול השיר נדמה לו כשיחה בעלמא, מפני שכבר אבדו חושיו בשלמות. 
@22לא) 
@11במ"ר איכה בפתיחתא כ"ג איתא דלתות נחושתא בר אלנתן וצ"ל בת אלנתן והיא אמו של יהויכין כמש"כ (מ"ב כ"ד) ושם אמו נחושתא בת אלנתן. 
@22לב) 
@11אולי מכוון לריחים של רוח, דכל אימת שהרוח מנשבת היא טוחנת. 
@22לג) 
@11יתכן דמכוון למ"ש במ"ר פ' בהר ס"פ ל"ג דנבוכדנצר מכונה בשם צפור דדריש שם נוטריקון נבוכדנצר - נצר צרצור שהוא מין עוף. או דמכוון להדרשה שמביא בת קול מצפצפת על נבוכדנצר, וצפצוף היא מבטא הצפרים. 
@22לד) 
@11ר"ל לך והחרב בית המקדש לפי שאין בניו, כלומר, ישראל, שומעין לו. 
@22לה) 
@11ומסיים בזה המ"ר האיך מה דאת אמר בשיר לא ישתו יין, וצ"ע שייכות זה הפסוק לכאן, אבל יתבאר ע"פ הגירסא בענין זה במ"ר איכה פתיחתא כ"ג במקום בית המקדש - בית המשתאות. 
@22לו) 
@11שהם מנעימים ומטעימים מבטא השיר וטעמו, ונקראים בנות מלשון בונות, מפני שמכל כלי הדבור הם הגומרים ומוציאים הדבור מוכן מכל הכלים, ולעת הזקנה בטל טעם הנעימות ואינו יודע עוד לסדרם. 
@22לז) 
@11מפני שמטבע השיר לעורר הרעיון והמחשבה שהם בלב ובכליות, ונקראים בנות שהם כעין תולדות השיר. 
@22לח) 
@11חתחתים הוא מלשון חתת והלשון כפול כמו גלגלים, ותוהים ענינו פחדים וה' מתחלף בח', מפני שהם ממוצא אחד, כמבואר בכ"מ בתלמוד ומדרשים, ובירושלמי שבת פ"ז ה"ב לא מתמנעין רבנן לדרוש בין ה' לח'. 
@22לט) 
@11הוא העצם שהירך תקוע בו בולט ויוצא מרוב תשות כחו. 
@22מ) 
@11דומה עליו כסבל משא כבד. ודריש ויסתבל מלשון סבל וחגב כמו עגב, מפני שהעי"ן מתחלף בח' מפני שהם ממוצא אחד. 
@22מא) 
@11שתבטל תאותו, ולשון אביונה הוא משורש אבה, ולכן אמרו בכ"מ שהאביון גרוע מעני, מפני שלבד עניותו עוד הוא תאב לכל ואינו משיג. 
@22מב) 
@11ר"ל אף כי אין כל פחד מאימה בדרך עכ"ז הוא מביא חרדה בלבו, והמלה חתחתים הוא מלשון אימה וחתה [חתת אלהים], והיא ממלות הכפולים, כמו גלגלים, קשקשים. 
@22מג) 
@11כמבואר באגדות שהיה חוזר מדרכו ושוב עלה שנית, וחתחתים מלשון פחד כמש"כ באות הקודם. 
@22מד) 
@11כלומר תצמח נבואת ירמיה שאמר מקל שקד אני רואה, והוי הפי' וינאץ כמו וינץ מלשון הנצו הרמונים, כי באותיות אהו"י נוהג יתרון, וכמו שדרשו במדרש חזית שמאלו תחת לראשי כמו שמלו, מלשון שמלה. 
@22מה) 
@11ומכנהו חגב בשם גנאי, ודריש ויסתבל שאינו יכול לסבול משאו מפני גובהו. וכלל שייכות מעשה הצלם של נבוכדנצר לחורבן המקדש י"ל דמכוון למ"ש באגדות שהביאו כל זהב שבירושלים ושפכו דימוס על רגליו של הצלם כדי שתהיה לו עמידה תקיפה לקיים מה שנאמר (יחזקאל ז') וזהבם לנדה יהיה [עיין פירש"י דניאל ג' א']. 
@22מו) 
@11האדם כנוי לישראל ע"ש הכתוב ביחזקאל אדם אתם, וע' יבמות ס"א א' ולפנינו בתו"ת בפ' חקת פסוק זאת התורה אדם כי ימות באהל, ומה שאמר מבבל היו רומז לאברהם שאביו היה מעבר הנהר. 
@22מז) 
@11שקדמה לגלות צדקיהו י"א שנה, ובשעה שגלתה גלותו של צדקיהו יצאה גלות יכניה לקראתם. 
@22מח) 
@11היא חוליא קטנה בסוף החוליות, ובעת שכל החוליות מתכחשות ונשפלות ע"י הזקנה זו בולטת כשקד מפני שהיא יותר חזקה, ועל שהיא בולטת מתוארה בשם וינאץ כמו הנצוץ שנוצץ ובולט. 
@22מט) 
@11נראה דהיינו הך דהדרשה בגמרא שבת קנ"ב א' ויסתבל החגב אלו עגבות כמובא ונתבאר לעיל אות מ' יעו"ש אלא שבאה כאן בשנוי לשון. 
@22נ) 
@11עיין משכ"ל אות מ"א. 
@22נא) 
@11טעם הדיוק מדלא כתיב אל בית העולם, אלא אל בית עולמו דמשמע כל אחד לעולמו המיוחד לו, ובמ"ר כאן אגדה זו בשנוי לשון קצת. 
@22נב) 
@11ר"ל השתדל לעשות בחייך דברים טובים כדי שיזכירום לאחר מיתה כשילכו לפני המטה כמנהג בני גליל, או כשילכו לאחר המטה כמנהג בני יהודה, דכך היה מנהגם שבגליל הלכו לפני המטה וביהודה לאחר המטה. 
@22נג) 
@11יתכן דמפרש הסופרים כמו המפסידים בחלוף אותיות [כמו שדרשו בשבת פ"ה א' חורי הארץ מלשון ריח, וביומא ע"ה ב' וישטחו כמו וישחטו, ועיין לפנינו לעיל בפ' ולא ימלט רשע את בעליו (ח' ח') הבאנו הרבה דוגמאות לזה] והתולעים הם מכלים ומפסידים את הגוף, ושוק הוא תואר לגוף האדם. 
@22נד) 
@11שהוא לבן ככסף וארוך כחבל. 
@22נה) 
@11דריש גולת כמו גלגלת, ולפי שהוא הדבר היותר חשוב באדם [דכל הגוף בתר רישא אזיל] קרי ליה זהב. 
@22נו) 
@11דריש גולת מלשון גלוי, ובויק"ר ר"פ י"ח גריס שהיא מכלה, והיא היא בחלוף אותיות גיכ"ק. ותירוץ - הרצאת מעות, וחבל מלשון חבלה וכליון, והכונה שכל עמל האדם לפיהו, והגרגרת היא מוציאה ומחבלת כסף וזהב לאכילה ולהנאת הגרון. 
@22נז) 
@11ר"ל גלגלים העשוים על פי הבארות ובהם חבל ארוך שמגלגלים ומושכים מים, ומפני כי העיר צפורי יושבת בהר ובארותיהם עמוקים היו צריכים לאותן הגלגלים, ויתפרש הגלגל אל הבור כפשוטו. והיש אומרים מפורשים הגלגל מלשון אבן גלל שהוא אבן קשה, וכך היה רגבי טבריא, והכונה - השלכת אברים לקבר המת, והראיה מפסוק מתקו לו רגבי נחל הוא ע"ד משל שאחר מותו הוא עומד בין רגבי אברים כאלו מתוקים הם לו. 
@22נח) 
@11הוא ע"ד הכתוב (מלאכי ג') וישב מצרף וטהר את בני לוי. 
@22נט) 
@11שניהם היו משכחים תורתם בעוני הדרך וכפירש"י כאן בפרשה, ופליגי בזה מי מהם גלה באחרונה ושנשבר גם כדו על גבי מבוע תורתו של ראשון, וזה ידוע שאין שוברים את הכד אלא א"כ יבש המבוע, אלא דפליגי מי נקרא המבוע, אם ירמיה שהיה רבו של ברוך ויבש מקור תורתו תחלה ואח"כ נשבר גם כדו של ברוך או דברוך נקרא מבוע ע"ד שאמרו הרבה למדתי מרבותי ומחברי יותר מכולם ויבש מקור תורתו שלו תחלה ואח"כ נשבר גם כדו של ירמיה. 
@22ס) 
@11טעם הראיה שהיו מבבל משום דמארצך דכתיב באברהם היא אור כשדים ונמרוד הוא שהשליכו שמה, והוא היה מלך שנער שהיא בבל כמבואר בתורה פ' נח. 
@22סא) 
@11פירש בספר איי הים הכונה לפי דרש זה, כי האדמה הנעשית עפר תיחוח מחמת חפירת הקרקע והושלכה ממקומה בשעת החפירה תארו בשם עפר, ואח"כ כאשר נרוץ הגלגל בתוך הבור, כלומר אחר שניתן האדם בכללו בתוך הקבר אז ישובו ויחזרו את העפר התחוח אל הארץ המחובר בקרקע עולם, וזהו אשר תארו בשם סתימת הגולל, ואז הרוח תשוב וגו' שאין בה חיות עוד, משא"כ עד אז יש לה עוד רגש לשמוע באיזה ערך מה שמדברים לפניו. וע' ברש"י ותוס' בבאור ענין סתימת הגולל. 
@22סב) 
@11ר"ל דמה שאמר דישוב העפר וגו' אין זה כלל מוחלט על כל האנשים, שהרי זה האיש שאין לו קנאה ותחרות אין עצמותיו נרקבים, אלא דבדרך כלל נקט, ועיין מש"כ השייך לענין זה בתו"ת ס"פ בראשית בפ' והיו ימיו מאה ועשרים שנה. 
@22סג) 
@11ר"ל אז ישוב הרוח אל האלהים לכשישוב העפר על הארץ נקי מעונות וחטאים כמו שהיה נקי בשעת לידה, ואם לאו - כלומר כשלא ישוב העפר כמו שהיה נקי אז תקולע הנפש. 
@22סג*) 
@11פשוט דדריש זה ממה שאמר אשר נתנה שהיא מיותר כמובן. 
@22סד) 
@11יתכן דדריש הלשון תשוב, דהשבה משמע שכבר היה אותו הדבר במקום ההוא והלך משם ועתה הוא שב, וא"כ מכיון דכתיב והרוח תשוב אל האלהים, הרי הוא רוח אלהי, רוח הקודש. 
@22סה) 
@11פשוט דדריש סמיכות הכתובים בענין שאינו דבוק כלל, דאחרי דהרוח תשוב אל האלהים א"כ איך זה אפשר לסמוך ולומר כמוסב על ענין זה הכל הבל, ולכן דריש בענין המתקבל וכדמפרש, שכיון שראה ברוה"ק חורבן וגלות אמר כי הכל הבל, כלומר כל גדולת עוה"ז, ואפי' גדולת ביהמ"ק, מאחר שסופו ליחרב, ורוחו הקודש ישוב אל האלהים ולא כמו הבית השלישי שיבנה ב"ב שקיומו יהיה עדי עד. 
@22סו) 
@11הכונה להורות כי כל קניני העוה"ז הוא רק תאוה קודם שמשיגים אותם, בין עשיר בין עני, ומכיון שמשיגים אותם ונעשים שבעים בם, והיינו כשמתישנין בם, אז ימאסום ויעשום למרמס, ונעשו שניהם שוים לקבר, כלומר לא ימצאו עוד חפץ בעוה"ז, וא"כ הלא הכל הבל. 
@22סז) 
@11קבע מסורות וסימנים בתיבות המקרא ובגירסא של משנה, וע"י פיסוק טעמים שלמד אותם ידעו ויזכרו יותר, וגם אסברה בדמעי ליה. ועי' מש"כ בענין דרשה זו בארוכה בתו"ת פ' בראשית בפ' ויצו ה"א על האדם ובס"פ תשא ובר"פ ויקרא בפ' מן הבהמה ובפ' חקת בפ' וממדבר מתנה ובר"פ דברים. עוד י"ל הכונה דאסברה במאי דדמי ליה ע"ד הפסוק וידבר שלשת אלפים משל דפי' המפרשים דדבריו היה כ"כ עמוקים אשר לכל דבר עמוק היה צריך שלשת אלפים משל להבינו - כי מדרך ההסברה הוא אשר לנמשל עמוק צריך משל וע"י המשל מובן הנמשל, ואם המשל ג"כ עמוק מהבין אז צריך גם לזה המשל עוד משל וכן הלאה, וזה דאמר וידבר וגו' ר"ל שלהסביר דבריו העמוקים היה צריך שלשת אלפים משל ותפס ג' אלפים ע"ד מספר הפרזה. ומזה אנו יודעים חכמתו כמה גדולה. והנה ידוע אשר לערות מכלי גדול לכלי קטן אשר פיו צר מאד אי אפשר יען כי זרם המשקה ההולך ברעש יעבור על פי הכלי קטן והמשקה תשפך מחוץ לכלי קטן ולא אל פיו, לזאת אם צריך לערות לכלי קטן אז צריך לערות גם מכלי קטן רק שהוא גדול מעט מהכלי קטן אשר הוא מערה לתוכו, כן הוא בלימוד החכמה, כי החכם היותר גדול אי אפשר לו ללמוד עם קטן שבקטנים כי חכמתו הגדולה אין באפשרו להסביר בהסברה שפלה כמו שצריך לקטן שבקטנים. אמנם לשלמה היה יתרון כי אף שהיה חכם גדול בכל זאת היה יכול להסביר אף לקטן שבקטנים, וזה אמרו ויותר שהיה קהלת חכם, בכל זאת עוד לימד דעת את העם היינו הפחותים שאין להם דעת כ"כ [כמש"ה הגר"א בפי' ישעיה ב' בבאור שם "עם"] והוא ע"י שלשת אלפים משל - וזוהי הכונה ואסברה במאי דדמי ליה היינו ע"י משלים וכמ"ש. 
@22סח) 
@11ר"ל שתיקן הרבה תקנות וסייגים לשמירת מצות התורה, וכמובא בסוגיא כאן ובדרשה הבאה, ועל ידי כן אחוזים בעקרי המצות ונתרחקו מעבירות, כי אם אוחזין בהכפיפה עצמה אז ע"י משמוש היד תקרע הכפיפה, לא כן אם יש לה אזנים אז לא תקרע הכפיפה עצמה. 
@22סט) 
@11ענין שניות לעריות הוא כי לבד עריות המפורשות בתורה (פ' אחרי) גזרו חכמים עוד קרובות משום גזירה שלא ילמדו מהן להתיר בעריות דאורייתא, והם הנקראים בלשון חז"ל שניות לעריות, וכונת שם זה, כי אלה המפורשים בתורה [אם מפורשים ממש או נלמדו בק"ו וגז"ש וכדומה] הם עקרים וראשונים, ואלה שחכמים גזרו עליהן הן שניות להן, וכמו אם אביו, אם אמו, אם אבי אביו, אם אבי אמו, אשת אבי אביו, אשת אבי אמו, ועוד הרבה, ובארנום בפרטיות בתו"ת פרשה אחרי, יעו"ש. ולמד כאן סמך לדבר זה בכלל שיש כח ביד חכמים להוסיף גדרים לתכלית שמירת התורה, דכמו שעושין אזנים לכלי שיהיה באפשרי לאחוז בהם וישתמר הכלי, כך ע"י הסייגים משתמר עיקרי התורה, וכמש"כ בדרשה הקודמת. 
@22ע) 
@11בדרשות הבאות דריש כמה ענינים שרצה קהלת למצוא, וכולם סמך על הלשון דברי חפץ דכתיב כאן ובאותן הענינים שרצה למצוא, וכפי שיתבאר, אבל כאן לא נתבאר מניין ליה רמז בפסוק זה שרצה להיות כמשה. ונראה עפ"י מש"כ במשה שאמר להקב"ה הודיעני נא את דרכיך, וידיעה זו מכונה בשם חפץ, כמש"כ (ישעיה נ"ח) ודעת דרכי יחפצון, וכ"כ (איוב כ"א) ודעת דרכיך לא חפצנו, ומכיון דכתיב כאן שבקש למצוא דברי חפץ, סמך שרצה לדעת דרכי ה' כמו משה. 
@22עא) 
@11וכמעשה דשמעון בן שטח שראה באחד שרץ אחר חבירו לחורבה ורץ אחריו ומצא סייף בידו ודם מטפנוף והרוג מפרפר, ואמר לו מה אעשה שאין דמך מסור בידי, שהרי אמרה תורה עפ"י שני עדים וגו' (שבועות ל"ד א') ורצה קהלת לדון בכזה. 
@22עב) 
@11עי' מש"כ לעיל אות ע', ואולי מסמיך ענין דרשה זו בפ' זה ברמז על לשון הכתוב וחפץ ה' בידיו יצלח (ישעיה נ"ג), וזהו בקש קהלת למצוא דברי חפץ שיצליח ה' חפצו בידו לעמוד על האמת אף שלא בעדים והתראה, והשיבה לו הבת קול, כי דבר אמת יוצא אך באופן שהגבילה התורה עפ"י עדים, והוא על דרך שאמרו לא בשמים היא, כנודע. 
@22עג) 
@11דריש זה ברמז גז"ש חפץ חפץ, דכאן כתיב בקש למצוא דברי חפץ, ובמצות כתיב (ירמיה ט') כי באלה חפצתי נאם ה', ובתורה כתיב (משלי ח') וכל חפצים לא ישוו בה. 
@22עד) 
@11ר"ל שענינים אלה צפונים וטמונים בידיעת הקב"ה לבדו. 
@22עה) 
@11גם בכאן כמו בדרשה הקודמת דריש ברמז גז"ש חפץ חפץ, דכאן כתיב בקש קהלת למצוא דברי חפץ, ובקץ הגאולה כתיב אם תעירו ואם תעוררו את האהבה עד שתחפץ ורצה לדעת ולחשב קץ הגאולה. 
@22עו) 
@11ר"ל יום הנקם [ממלכות הרשעה] דכתיב ביה לי נקם ושלם לעת תמוט רגלם צפון וטמון בלבי ואין נגלה לבני אדם, ומכוון למ"ש במ"ר פרשה הקודמת שבעה דברים מכוסין מבני אדם ואחד מהם יום הנחמה, וסמיך ג"כ על פסוק זה כי יום נקם בלבי. 
@22עז) 
@11ר"ל שקבועים כמסמרים ויש להם קיום נצחי. 
@22עח) 
@11כל מה שנועצין אותו בכותל היא נחסר, או שפירושו שהיא מעלה חלודה ובזה הוא נחסר. 
@22עט) 
@11כמ"ש בעירובין נ"ד ב' על הפ' דידיה ירווך, מה הדד הזה כל מה שהתנוק ממשמש בו מוצא בו חלב כך ד"ת כל זמן שאדם הוגה בהם מוצא בהם טעם, והיינו שמוצא בה חדשות בטעם וסברא, ובחידוש דברים וענינים שונים, וכמש"כ ארוכה מארץ מדה. 
@22פ) 
@11מכל דבר הטוב אשר דבר ה' הכל בא. 
@22פא) 
@11ר"ל עם כל המסירות האלה מאיש לאיש לא נגרע דבר ממנה אלא נשארה בתמימותה ובשלמותה. 
@22פב) 
@11סנדל המסומר הוא מנעל עץ עם מסמרים, ונאשר משום מעשה שהיה בשעת שמד שטמנו עצמם במערה ושמעו רעש מעל גבי המערה וחשבו שהאויבים באים עליהם ודחקו עצמם ורמסו והרגו זה את זה במסמריהם שבנעליהם האלו, ומשום דבשבת היתה המעשה גזרו רק בשבת ויום טוב שהם ימי כנופיא שאסורים במלאכה, ודריש כאן ע"ד רמז שמנעלים שעם כ"ד מסמרים נקראים מסומרין. 
@11ועדיין כלל הענין צריך באור בטעם וסברא, ואפשר לפרש עפ"י מאי דאיתא בירושלמי כאן עוד כמה מספרים בזה, חד אמר חמשה כחמשה ס"ת, וחד אמר שבעה כנגד יום השבת, וחד אמר י"ג [אולי כנגד י"ג מדות], לבד זה שלפנינו, כ"ד, כנגד כ"ד משמרות, והענין היא, כי כפי שכתבנו נאסר סנדל המסומר בשעת גזירת שמד, ואח"כ כשרווח להם עשו זכר לדבר זה שהגבילו מספר מסמרות בנעליהם להיתר, ומכיון שעשו כן לזכר הוסיפו לעשות זכר במספר המסמרים כנגד הדברים שנאסרו עליהם בגזירת השמד, בעסק בתורה, [זהו דעת המ"ד חמשה כנגד חמשה ס"ת], ויש שעשו שבעה, זכר לגזירת שמירת השבת, ויש שעשו י"ג כנגד י"ג מדות שבהן יתיחס הקב"ה אלינו ויש שעשו כ"ד כנגד בטול המשמרות, ובזה הענין מבואר. 
@22פג) 
@11ר"ל שהמסמר יש לו שושנה שעל ידה נוח לשלוף, לכך נתן לדברי תורה שבח של נטע וכח של ברזל. 
@22פד) 
@11רומז לנדוי, ע"ד הכתוב הנה יד ה' הויה וגו' תואר לעונש. 
@22פה) 
@11הוא ע"ד מ"ש קללת חכם אפי' על תנאי היא באה. 
@22פה*) 
@11ר"ל שדבריהם של צדיקים קבועים כמסמרים ולא ישובו עד שגם הקב"ה מקיים אותם, והוא ע"ד שאמרו הקב"ה גוזר וצדיק מבטל, וזה ג"כ מטעם זה כי מכיון שמחליטים הם דבריהם נקבעו בהחלט וממילא הם מבטלים גם גזירת הקב"ה. 
@22פו) 
@11איירי לאחר שברכוהו לר"א החלו לנהוג כר' יהושע במה שהיה מחולק עמו [והלשון כל ימיו לאו דוקא, ופירושו כל ימיו לאחר שברכוהו] ואחר שמת ר"א חזרו לנהוג כמותו, לקיים מ"ש דברי חכמים כמסמרות נטועים, שלא יבטלו לעולם, ומה שלא פסקו בחייו כמותו היתה רק הפסקה לזמן, ועיין מענין זה בנדה ז' ב'. 
@22פו*) 
@11יתכן הכונה דאי אפשר לקבוע מסמרות כלומר להחליט דבר בענין מעניני התורה אלא מי שהוא בקי בכ"ד כתבי הקודש וכמ"ש במדרש חזית (ד' י"א) נפת תטופנה שפתותיך כלה, מה כלה זו מתקשטת בכ"ד מיני קישוטין ואם חסר א' מהן אינו כלום, כך ת"ח צריך שיהיה רגיל בכ"ד ספרים ואם חיסר אחד מהם אינו כלום. 
@22פז) 
@11פשיט דדייק ודריש ע"ד רמז הלשון את כל הדברים, דלפי פשוטו הול"ל וידבר אלהים לאמר. ובאור ענין זה בכלל הוא ע"ד מ"ש חז"ל אלו ואלו דברי אלהים חיים, ורש"י בכתובות נ"ז א' הסביר הענין משום דזמנין שייך האי טעמא וזמנין האי טעמא, שהטעם מתהפך לפי שנוי הדברים בשנוי מועט, עכ"ל. אבל לולא דבריו אפשר לפרש הכונה משום דע"פ דעות שונות מתחדשות סברות שונות, ומתוך כך מתבאר אמתת הדין, ולולא כן היו קובעין הלכה ע"פ מושכל ראשון, ובאופן זה אפשר לשגות ולטעות, ונמצא לפי"ז דכל הדעות אע"פ דכשהן לעצמן הן סותרות זא"ז, אבל לתכליתן כולן רצויות לתכלית ברור ההלכה, וא"כ הוו אלו ואלו דברי אלהים חיים, וזו היא בכלל כונת דרשה זו. ויש להוסיף עוד המשך לשון הפסוק לפי"ז, דברי חכמים כדרבונות וכמשמרות נטועים בעלי אסופות וגו', שדימה החקירה והפלפול ללרישה בדרבונות וקיומו הנאמן לנטיעת מסמרים, ותכלית דברי כולן נתנו מרועה אחד, וזו היא גם כונת דרשה הבאה אימתי דברי תורה נאמרין כתקונן - בשעה שנשמעין באסופות, מפני שרק אז יצא הדין מבורר ומאומת, כמש"כ, וע"ע באות הבא. 
@22פח) 
@11י"ל דרומז למ"ש בברכות ס"ג ב' אין התורה נקנית אלא בחבורה, וכשת"ח לעצמו עוסק בתורה הוא מתטפש, ועיין תענית ז' א', והיינו משום דא"א לבא על בוריה ואמתתה של תורה רק ע"י הלמוד בחבורה, וכמש"כ עוד מזה באות הקודם יעו"ש. 
@22פט) 
@11ודריש המשך הלשון דברי בעלי אסופות - כל דברי בעלי אסופות, בין גדולים בין קטנים, נתנו מרועה אחד, והוא ע"ד מ"ש אלו ואלו דברי אלהים חיים, וגם דברי הקטן שבתלמידים לפעמים מעוררים טעם וסברא נכונה וכמ"ש הרבה למדתי מרבותי ומחברי ומתלמידי יותר מכולם, וביתר באור דרשה זו בארנו למעלה אות פ"ז יעו"ש וצרף לכאן. 
@22צ) 
@11מפרש בעלי אסופות מלשון אסיפה ומיתה, ור"ל כל זמן שהרב קיים הוא סומך עצמו כי הוא יעמידנו על אמתת הדין משא"כ כשמת יגע עצמו על זה. 
@22צ*) 
@11ר"ל שבדברי תורה יש בהם לבד מצות ואיסורים שהם במיתה גם מצות שהם רק עשה לבד או ל"ת לבד, משא"כ בדברי חכמים לא פלוג בעונשם, אלא אמרו סתם שעל כל דברי חכמים העובר עליהם חייב מיתה, וא"כ יש להזהר בהם יותר. וטעם הדבר בזה משום דדברי סופרים מעמידים ומחזקים בכלל את מעמד התורה וכמבואר לעיל בפסוק ט' בדרשה ואזן וחקר וגו' יעו"ש, לכן עונש ההעברה עליהם גדול. 
@22צא) 
@11עיין ב"ק ע"ב א' דלא אכלי בשרא דתורא, ופירש"י לא דקדקתי טעמו של דבר, עכ"ל, ומבואר דמליצת הלשון אכילת בשר דתורא הוא משל לדקדוק ועיון בעומק ההלכה, כמו אכילת בשרא דתורא שהיא אכילת קבע ושובע, ועם זה יתבאר ענין דרשה זו, וצריך לגרוס כל ההוגה בהם הרבה, כלשון הכתוב ולהג הרבה, ור"ל כל ההוגה הרבה בדברי תורה ומדייק בם הוא טועם טעם נאמן ומתקבל כזה הקובע סעודה על אכילת בשר וכמש"כ. 
@22צב) 
@11ספרי משל ומליצה בסגנון לשון כתבי הקודש והוא כוללם ביחד עם ספרי הקודש. 
@22צג) 
@11מפני שאסור להוסיף על כ"ד ספרי הקודש. 
@22צד) 
@11ר"ל לדבר בם בארעי ולא ללמוד קבע. ומ"ש בפ"י דסנהדרין ק' ב' דאסור למקרי בספר בן סירא, צ"ל דאיירי בענין דאיירי כאן שמדמה אותן לכ"ד ספרי קודש וקובע בהן למודו ביחד עם אלה בקביעות. 
@22צה) 
@11יתכן הכונה כמ"ש בגמרא שמא יאמר אדם המסתיר מעשיו מי מעיד בי ת"ל ואבן מקיר תזעק כותלי ביתו מעידין עליו, וכאן אמר בענין אחר במי שהוא מהצנע לכת שסוף דבר, אף באיזה אופן שיסתיר מעשיו, בכ"ז הכל נודע ונשמע והראיה לזה שהכל משמיעין את אמתת מעשיו אם היה כשר וירא ה' באמת. 
@22צו) 
@11י"ל בטעם הדבר משום דעל הרוב סבת הדבר שאין דבריו של אדם נשמעים מפני שחושדים אותו בנטיה ובפניה עצמית, ואשר על כן הוא אומר דבר אף שלא כהוגן, משא"כ מי שהוא ירא ה' באמת בודאי אומר מה שאומר בתמימות כמו שהוא, ואזל ליה החשד ממנו, ולכן דבריו נשמעים. וגם י"ל דענין דרשה זו מכוון לענין הדרשה בסוגיא כאן (ע"א) על הפסוק וראו כל עמי הארץ כי שם ה' נקרא עליך אלו תפילין שבראש, וסוף הפסוק ויראו ממך, וה"נ מי שהוא ירא ה' באמת ניכרת בו קדושה וטהרה מיוחדת ויראים ממנו ביראת הרוממות, וממילא גם דבריו נשמעים, וע"ד הענין שחלק מכבודו ליראיו, וע"ע מש"כ בסמוך אות צ"ט. 
@22צז) 
@11יתכן דמדייק הלשון סוף דבר את האלהים ירא, ובמקום אחר הוא אומר ראשית חכמה יראת ה', והלשון סוף דבר משמע שעד כה נפל ספק בזה ואח"כ העלה סוף דבר, וא"כ לא נאות כזה לשלמה, אלא הול"ל ויותר מהמה בני הזהר עשות ספרים הרבה וגו' אך את האלהים ירא, ולכן מפרש דהלשון סוף דבר אינו מדברי שלמה אלא מדברי השואלים אותו לאחר שקראו כל ספר קהלת ומצאו בו דברים וענינים שונים ואשר איזו מהם גם סותרים זא"ז וכמ"ש בשבת ל' ב' [וע' לעיל פרשה ב' פסוק ב' בדרשה לשחוק אמרתי מהולל] שאלוהו ומהו סוף דבר מכל אלה הדברים, והשיב להם, כי סוף הדבר, את האלהים ירא וגו'. 
@22צח) 
@11וענין המעלה מהחתימה הוא מפני שהכל הולך אחר החתום. 
@22צט) 
@11נראה דצ"ל לציית, והוא לשון שמיעה ושימוש, והוא כפי מה שאמרו בברכות ו' ב' כל אדם שיש בו יראת דבריו נשמעין [ועיין משכ"ל אות צ"ו] ובסוף ברכות (נ"ח ע"א) איתא שראה בן זומא אוכלוסי ע"ג מעלה בהר הבית אמר, ברוך שברא כל אלה לשמשני. 
@22ק) 
@11נעלם היינו שוגג, כמש"כ ואם כל עדת ישראל ישגו ונעלם דבר. 
@22קא) 
@11מדייק הלשון על כל שפירושו אפילו על כל שהוא, וכמו (מלכים ב' ד') אין לשפחתך כל, ובריש בכורות ג' א' בענין שותפת עובדי כוכבים בבכור דריש ר' יהודה בכור כולי' משמע כתב רחמנא כל בכור דאפילו כל שהוא, יעו"ש, וכאן הכונה על כל נעלם אפילו על צער כל שהוא, ורמז זה במלת נעלם משום דהצער שגורם בזה הוא בהעלמה, שנעלם מן העושה, כי הוא איננו אסטניס ולא ידע רעתו, ועם כ"ז יביא ה' במשפט. 
@22קב) 
@11דלפי פשוטו משמע שיביא במשפט גם על דבר טוב, וזה א"א לומר, דלמה ישפטו על דבר טוב [ומשפט יונח רק על תוקף מדת הדין ואינו שייך בדבר טוב], אלא ע"כ צ"ל דאיירי בדבר שבעקרו הוא טוב אלא שגם טמון בו דבר רע, ומפרש באיזה אופן יצוייר דבר כזה. 
@22קג) 
@11דיש בזה משום גאוה וגם משום בזיון העני, והרי דבר טוב [צדקה] מעורב ברע. 
@22קד) 
@11ר"ל שאינו מנוקר מן החלב ומן הגידין האסורין, ויש חשש בזה שמתוך שממהרין לתקן צרכי שבת לא יתנו לב אם מנוקר הוא ואפשר לבא לאכילת חלב וגידין, והצד הטוב שבזה הוא ההשתדלות להכין סעודת שבת. 


