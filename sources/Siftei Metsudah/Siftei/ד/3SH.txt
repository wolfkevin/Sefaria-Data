@sc(ב)@sr<TIE>ע"ש שהלהב עולה.@sp דק"ל איך נופל הלשון בהעלותך על נרות שכתב במקום בהדלקתך בהעלותך. ומתרץ ע"ש שהלהב עולה, כלומר מש"ה נופל בו ל' עליה. ותו קשה לרש"י מ"מ היה לו לכתוב בהדלקתך ולמה כתב בהעלותך, דודאי לשון בהעלותך נופל גם כן בנרות כמו שפירש על שם שהלהב עולה, אבל מ"מ הלשון בהדלקתך יותר טוב. ומתרץ דמש"ה כתיב בהעלותך כדי ללמוד שצריך להדליק כו'. אבל בפרשת תצוה גבי להעלות נר תמיד לא פירש רק למה כתיב להעלות ולא להדליק, ואמר שצריך להדליק עד שתהא השלהבת עולה מאליה. י"ל דשם כתיב להעלות ל' ציווי, וע"ז פירש למה כתב הציווי בלשון להעלות ולא בל' להדליק שהוא ל' יותר מבורר על מה הוא הציווי, ומפרש משום שצריך להדליק וכו' שהוא בכלל הציווי לכן כתיב להעלות. ועי' רא"ם. ובפרשת אמור שהוא הציווי האמיתי כדפירש"י שם קשה למה ל"פ שם כלום, י"ל שהוא סומך על מה שפירש בפרשת תצוה על לשון להעלות שהוא בל' ציווי כדפרישית וכן כתב הרא"ם כי המפרש פעם יפרש כל הבחינות הנופלים על הל', ופעם יפרש קצת מהם, ופעם יסמוך על מה שפירש במקום אחר ומש"ה לא פירש בפרשת אמור כלום אע"ג דכתיב התם להעלות נר תמיד עכ"ל: @psשמעלה היתה.@sp ואע"ג דדרשו מזה שצריך להדליק עד שתהא השלהבת עולה מאליה. י"ל דעיקר דרשה היא מקרא דפרשת תצוה מלהעלות נר תמיד, והכא אגב גררא נקטיה ועוד י"ל דאי לשלהבת עולה מאליה לחוד הוא דאתא היה לו לכתוב להעלות ולא בהעלותך ואי למעלה אחת לחוד הוא דאתא היה לו לכתוב בעלותך, אלא להכי כתיב בהעלותך למדרש תרוייהו והרא"ם פירש דדרש זה וגם שתהא השלהבת עולה שקולים הם ויביאו שניהם: @psשעליה הכהן עומד.@sp וא"ת והרי קומתו של אדם ד' אמות דהיינו כ"ד טפחים, וקומתה של מנורה לא היה כי אם י"ח טפחים כדפירש"י בפרשת תרומה, וא"כ למה צריך למעלה. וי"ל לפי שהטפחים של בית המקדש היו שוחקות וא"כ י"ח טפחים של מנורה היו כמו כ"ד טפחים של חול, דהיינו כנגד קומתו של אדם, ואם בא להטיב צריך שיראה בנרות כדי שיטיב אותם לכך צריך מעלה: [ד"ד] אטו כל הכהנים שוים בגובה הלא אפשר שיהיה הכהן קצר הקומה קצת ע"כ צריך להיות שם מעלה שיוכל להשתמש בריוח כל כהן במנורה: @psהפתילות שבהן.@sp פירוש מדכתיב יאירו שבעת הנרות, ע"כ אפתילות קאי שהם המאירים, דאי קאי אנרות שהם הבזיכים הל"ל אל מול פני המנורה יהיו נוטים שבעת הנרות. וא"ת והא בקרא כתיב אל מול פני המנורה דהיינו נר שעל קנה האמצעי יאירו שבעת הנרות, ורש"י פירש שאין מאירין לנר אמצעי אלא ששת. וי"ל דהא ק"ל, דאל מול פני המנורה יאירו שבעת הנרות משמע שהכל יהיו מאירין לפניו של אמצע הקנה, דהיינו למעלה על גביו שהוא נקרא על פני המנורה וזה אי אפשר. בשלמא אותו נר שעומד על קנה האמצעי מאיר כנגד פניו אבל שאר ששת נרות אינן מאירין אלא לפניו של אותן קנים שעומדין מול פניהם כמנהג כל הנרות שמנהגם להאיר כלפי עצמן. ומתרץ דגם שאר ששה נרות שעל ששה קנים מאירין לפניו של קנה האמצעי דששה שעל ששה הקנים ג' מזרחיים פונים למול אמצעי ר"ל שהיו כופפין ראשי הפתילות לפני קנה אמצעי וכן המערביים. ויאירו שבעת הנרות, פי' שבזה האופן יהיו מאירין שבעת הנרות אל מול קנה האמצעי. והרא"ם האריך כאן הרבה. (עיין בתשובת הריב"ש סי' ת'): [ג"א] הקשו דא"כ יאירו ששת הנרות מבעי ליה דלא היו מאירים אל מול המנורה רק ששה, וי"מ שכך פירוש הכתוב בהעלותך את הנרות אל מול פני המנורה כלומר כאשר תדליק הנרות יהיו מול פני המנורה שיהיו ששה פונים אל מול האמצעי, ויאירו שבעת הנרות מלתא בפני עצמו כלומר שבזה האופן יהיו מאירים שבעת הנרות: @sc(ג)@sr<TIE>להגיד שבחו.@sp דאל"כ ויעש כן אהרן ל"ל, וכי תעלה על דעתך שלא עשה מה שצוה השם ע"י משה. ואע"פ שבלאו הכי נמי ידעינן שעשה ציווי של מקום, מ"מ דבר גדול הוא זה שהפסוק מעיד על צדקתו וכן כל כיוצא בזה. יש לדקדק למה חזר ואמר אל מול פני המנורה העלה. ונראה דרש"י פירש בסמוך למול האמצעי, ולמה, כדי שלא יאמרו לאורה הוא צריך, ור"ל אלא להעלותכם על האומות כמו שאיתא במדרש שכל זמן שהנרות דולקות תהיו מושלים באומות. ואע"ג דאמרו חז"ל שלא קבלו ישראל התורה אלא ע"מ שאין אומה ולשון שולטין בהם, שנאמר חרות על הלוחות אל תקרא חרות אלא חירות וכו' וא"כ למה צריך המנורה. אלא מכח חטא עגל שעשה אהרן היו האומות מושלים כמש"ה אני אמרתי אלהים וכו' וזה שבחו של אהרן שלא שינה להדליק אל מול וגו' אף דעל ידי זה נזכרו חטאיו שצריכים לזה. נלי"ט: @sc(ד)@sr<TIE>לפי שנתקשה בה.@sp פירוש מפני שמלת זה מורה על הרמוז, והמעשה לא היה כי אם בשעת עשיית בצלאל ומתחלה נתקשה בה משה עד שהראהו באצבע, וחזר ונתקשה עד שאמר ליה טול ככר וכו' עיין לעיל בפרשת תרומה: @psעשת.@sp עשת ל' חתיכה: @psבכשיל.@sp מספרים: @psגופה של מנורה.@sp דק"ל דהכא משמע שלא היה מקשה אלא עד ירכה ועד פרחה, ובפ' תרומה כתיב שהיתה כולה מקשה: @psמעשה דק.@sp כלומר מדבר גדול עד דבר קטן שבה היה הכל מקשה. ועד משמש ל' בין, וכיוצא בזה מפרש רש"י בפרשת בא על מבכור פרעה היושב על כסאו וגו':<QC>
@psכתבנית.@sp דק"ל דכמראה משמע לשון מראה שהוא צבע, ובמנורה אין שייך לומר שהראה הקב"ה צבע של מנורה. א"נ כמראה הוא מראה הנבואה, כלומר מה שראה במראה הנבואה דהיינו של אש ועשו גם הם מנורה של אש, וזה אינו דהם לא עשאו של אש, ועל זה פירש כתבנית ר"ל כמראה פירושו כתבנית, כמו שכתוב במקום אחר וראה ועשה בתבניתם, ונקראת התבנית בשם מראה מפני שע"י הראייה נודע לו התבנית: @psמי שעשאה.@sp ר"ל מי שעשה את כל הכלים, והוא בצלאל: @psנעשית מאליה.@sp מפורש בפ' תרומה, וזה המדרש חולק על פירוש ראשון: @sc(ו)@sr<TIE>קחם בדברים.@sp לא קיחה ממש שהוא מלשון קנין וכניסת דבר תחת רשותו, כי הלוים לא נקנו ולא נכנסו תחת רשותו. ועיין בפרשת לך לך על פסוק ותקח שרי אשת אברם: @sc(ז)@sr<TIE>מפני טמאי מתים.@sp לא מפני שאר טומאות, שבשאר טומאות אין הזייה צריכה בהן: @psשעבדו ע"א.@sp (מנחה בלולה) ואע"ג דבשאר עובדי ע"א לא הצריכם תגלחת. אלו שאני שעובדי העגל נלקו בצרעת כמו שדרשו על פסוק כי פרוע הוא כי פרעה אהרן, שלמדו ג"ש ממה שנאמר גבי מצורע ראשו יהיה פרוע: @sc(ח)@sr<TIE>מה ת"ל שני.@sp אע"ג דכתיב ואת הכבש השני וגו' גבי קרבן תמיד, היינו משום דכתיב נמי את הכבש אחד, אבל הכא לא כתיב אחד א"כ אין נופל כאן לשון שני: @psובזו יש סמך כו'.@sp ר"ל במה שפירש רבי משה הדרשן שהעולה הביאו לקרבן לכפר בשביל ע"א, משום שלא מצינו פר אחד לבדו בלא מין אחר עמו רק בע"א: @psשהוראת שעה.@sp ר"ל מה שפי' אף חטאת לא נאכלת אע"ג ששאר חטאות נאכלין, זו הוראת שעה היתה. ותדע לך שהוראת שעה היתה, דשעיר היה להם להביא לחטאת ע"א עם פר העולה כדין כל צבור העובדים ע"א ולמה הביאו פר לחטאת, אלא הוראת שעה היתה ה"נ הוראת שעה היתה. אבל בלאו הכי נוכל לומר שהיתה הוראת שעה שהרי חטאת חיצונה נאכלת וזו שהיא של מלואים ללוים שנתחנכו בה נשרפת, ולא תימא חטאת זו פנימית היא מאחר דנשרפת, ותימא מה עולה נשרפת אף חטאת נשרפת שהיא פנימית הרא"ם: @sc(ט)@sr<TIE>ויעמדו על.@sp אע"פ שהלוים לא נתנו כפרה אלא על הבכורים כדלעיל, מ"מ כיון שהבכורות היו של כלל כל ישראל קרא בכורות קהל כל ישראל כאלו הם כל ישראל: @sc(יא)@sr<TIE>טעון תנופה.@sp דמצורע קרוי מת כמו שנאמר בסוף הפרשה, אל נא תהי כמת, והלוים נתנו כפרות על הבכורים שעבדו ע"א שהיא קרויה זבחי מתים, לכך צריכין הלוים תנופה חי כמו אשם מצורע, וגם אי אפשר תנופה בלוים אלא מחיים: @psשלש תנופות.@sp הא דלא מקשה רש"י על הקרא למה נאמר ג' תנופות. משום די"ל דגזירת הכתוב שצריך להניף אותן ג' פעמים, אבל עכשיו שפירש"י כדרך שאשם מצורע טעון תנופה כו'. ואשם מצורע אינו טעון תנופה כי אם פעם אחת וא"כ ג' תנופות ל"ל:<QC>
@sc(יז)@sr<TIE>שהגנתי.@sp דק"ל איך אמר כי לי כל בכור, דמשמע דעדיין הם שלו והא כתיב ואקח את הלוים דמשמע שכבר לקח. ועל זה פירש שלי היו בקו הדין כלומר מן הדין וכתב הרא"ם שתיקן בזה שאין כי לי כל בכור ר"ל עתה שהרי נפסלו משטעו בעגל רק, ר"ל היו שלו מתחילה והודיע ג"כ הסיבה למה היו שלו בקו הדין משום שהגנתי וכו', ואמר ולקחתי אותם לי במקום הקדשתי כדי שיפול עליו ואקח את הלוים תחת כל בכור שפירושו לקחתי עתה את אלה במקום שלקחתי אז את אלה, והוסיף וי"ו על ולקחתי שהוא במקום הקדשתי להורות שהם שני ענינים כי לי כל בכור ביום הכותי וגו' וגם הקדשתי אותם לעבודתי אז, ומשחטאו נפסלו ולקחתי את הלוים תמורתן, ואמר עכשיו ואקח, שלא תאמר ואקח בזמן שהקדשתי הבכורות לי שהרי תחת כל בכור כתיב דמשמע שיצאו אלו ונכנסו אלו במקומם: @psה' פעמים נאמר בני ישראל.@sp הא דסמך רש"י זה לכאן משום דק"ל במאי שפירש במלת לקחתי אותם לי דקאי אבכורות והוא לשון עבר, כלומר לקחתי אותם לי והקדשתי אותם לי אז, דמה צריך הכתוב לומר מה שכבר בחר בהם הקב"ה, והלא לא בא אלא לפרש מה שרחק אותם משום שטעו בעגל. ומתרץ משום חיבתם, ואף שרחק אותם אין רוצה להזכיר חטאם אלא מזכיר שבחם ומעלתם שקרבם הש"י לעבודתו. תדע שהרי חמשה פעמים הוזכרו בפסוק אחד והוא מפני חבתם. ובקצת ספרי רש"י מצאתי הגרסא ואתנה את הלוים וגו' חמש פעמים וכו' והוא יותר נכון: @psלגשת.@sp פי' ה"ז מקרא קצר שהיה לו לומר ואתנה את הלוים וגו' ולכפר על בני ישראל ולא יצטרכו בני ישראל לגשת אל הקודש ולא יהי' וכו', שטעם נתינת הלוים לכהנים הוא שיעבדו הם העבודה, שלא יצטרכו ישראל לגשת והטעם כדי שלא יהא בישראל נגף בגשתם שאם יגשו יהיה נגף, שזהו כוונת הכתוב לומר שהוא ההן, ולא דולא יהי' בבני ישראל נגף שהוא הלאו, וכאלו אמר למה נתנו הלוים לאהרן ולבניו, כדי שלא יצטרכו בני ישראל להכניס בעבודה זו ויגעו אל הקדש, ולמה לא יגעו אל הקדש כדי שלא יהיה בהם נגף. הרא"ם: ועוד י"ל דקשה לרש"י אטו עכשיו שלקח הלוים לא ינגפו בגשתם אל הקדש, והא כתיב והזר הקרב יומת. ולכך פי' ולא יהי' בהם נגף שלא יצטרכו לגשת אל הקדש, דזולת זה יש לחוש שיהיה בהם נגף בגשת אל הקודש: @sc(כ)@sr<TIE>וישראל סמכו.@sp דלא תימא שכולן העמידו הלוים או כולם הניפו או כלם סמכו. אלא ויעש מתחלף לכל אחד מה שעשה, משה העמידן וכו': @sc(כב)@sr<TIE>שאחד מהם לא עיכב.@sp דאל"כ ל"ל הא כבר נאמר ויעש משה וגו'. כתב הרא"ם אך קשה דמהכא משמע דמשום דכתיב לעיל מיניה ויעש משה וגו' מ"ה דרשינן שבח העושה והנעשה בהן, אם כן גבי ויעש כן אהרן דלא כתיב לעיל מיניה שעשה אותה נימא לגופא הוא דאתא שקיים המצוה שנצטוה בה ולא להגיד שבחו, וכן גבי ויעשו כן בפרשת בשלח דלא כתיב לעיל מיניה שעשו כן וכן בכמה מקומות שדרשו כן. ונ"ל דודאי דבכל מקום דכתיב בתורה ויעש או ויעשו לא היה צריך לכתוב, דמסתמא כל המצות שצוה משה קיימו וקבלו היהודים ולא כתיב ויעש אלא להגיד שבחן, אבל הכא אי לאו קרא דכאשר צוה לא הוה דרשינן מקרא דויעש משה וגו' להגיד שבחן, דה"א דלגופא איצטריך שקיימו המצוה דליכא למימר פשיטא, דיש לומר דלאו מילתא דפשיטא דהא הקב"ה עצמו הצריך השתדלות לזה דקאמר למשה קח את הלוים ופירש"י קחם בדברים אשריכם וכו' מפני שכמה אזהרות ומיתות תלוים במצוה זו, וכן בכורי ישראל שיפסלו מלהיות משרתי השם מ"ה איצטריך לגופא לומר שקיימו מה שצוה, אבל שבחן אין ללמוד מכאן, לכך כתיב קרא דכאשר צוה לאשמעינן שבחן: @sc(כד)@sr<TIE>סימן יפה במשנתו בה' שנים.@sp דמסתמא לא נתנה התורה אלו הה' שנים ללמוד אלא משום שהם הקצה האחרון שצריך לשהות בלמודו, ואם כן מי שלא ראה סימן יפה בכל אלה השנים במשנתו שוב אינו רואה: @sc(כה)@sr<TIE>בכתף.@sp דקשה לרש"י הא כתיב אחר כך ושרת את אחיו, אלא עכ"ל ולא יעבוד עוד עבודת בכתף, וזהו שאמר אחר זה ושרת את אחיו שר"ל עם אחיו. אבל לא נחשוב כמשמעו שהוא שירות עבד את אדוניו, אלא ושרת עם אחיו בני מררי וגרשון בנעילת שערים וטעינת העגלות ולשיר: @sc(א)@sr<TIE>לא נאמרה עד אייר.@sp שנא' בה בחדש השני: @psשכל מ' שנה.@sp מדכתיב בארבעה עשר יום וגו' במדבר סיני, ל"ל הא כתיב בתחילת הפרשה במדבר סיני אלא לומר לך שכל מ' שנה וכו'. וא"ת ולמה לא הכריחן משה שיעשו הפסח. וי"ל שהיו הרבה שלא היו נימולים, שבמדבר לא היו מלין את בניהם. וא"ת אם כן מאי זה גנות וכו' והא לא היו יכולין לעשות. וי"ל שהם גרמו מכח עונותיהם שאלולי היה החטא היו נכנסין לארץ ישראל בעוד שלשת ימים כדפירש"י בפסוק נוסעים אנחנו וגו' (תוספות קידושין דף ל"ח): @sc(ב)@sr<TIE>אף בטומאה.@sp ר"ל מבמועדו שני דכתיב בקרא דריש ליה, משום דכבר ילפינן מבמועדו הראשון דפסח דוחה את השבת, דילפינן מועדו מקרבן תמיד שכתיב ביה במועדו וקרבן תמיד דוחה את השבת. ואייתר ליה במועדו שני למדרש שדוחה את הטומאה (בספרי). א"נ י"ל מחד קרא נפקא תרווייהו, משום דהי מיניהו מפקת. והא דכתיב בסמוך איש איש כי יהיה טמא וגו' ועשה פסח לה' בחודש השני, משמע דטמאים נדחין לפסח שני היינו דוקא באיש דאיש נדחה אבל אין צבור נידחין, והכא מיירי בצבור או רוב צבור שטמאים והטהורין יאכלו אותו בטהרה והטמאים עושין לעצמן בטומאה (פסחים דף ע"ז), ודוקא טומאת מת הוא דדחי ולא שאר טומאות (פסחים ס"ז): @sc(ג)@sr<TIE>אלו מצות שעל גופו.@sp ה"ג ככל חקותיו אלו מצות שבגופו שה תמים זכר בן שנה. וככל משפטיו אלו מצות שעל גופו צלי אש ראשו על כרעיו ועל קרבו. ושחוץ לגופו כלומר ממקום אחר כגון שבעת ימים וכו', וכ"כ הרמב"ן והרא"ם. אבל מה שבספרים כתוב ככל משפטיו וכו' לז' ימים למצה ולביעור חמץ טעות סופר הוא, דאם לא כן בפסח שני גם כן כתיב וכמשפטו ואפ"ה פסח שני מצה וחמץ עמו בבית כדפירש"י לקמן. ועיין בקצ"מ וב[נח"י] שמישבין גרסת רש"י שלפנינו: @sc(ד)@sr<TIE>את מועדי ה'.@sp אבל לא הוקשה לרבותינו ז"ל מדוע שינה הקב"ה לצוות כאן על הפסח והלא כבר צוה בפ' אמור, מפני שלא תימא שבמדבר היו פטורים משום דבביאת הארץ תלה הכתוב, לפיכך חזר ושנאה כאן אבל מאמר משה לישראל שאינו כתוב בו לעשות את הפסח בחדש הזה אלא לעשות פסח סתם, שמורה שלא צוה להם רק דין הפסח בלבד, הוקשה להם לרבותינו ז"ל מה תלמוד לומר וכו'. הרא"ם ולי נראה דהוקשה להם ז"ל ל"ל למכתב כלל וידבר משה וגו' לא הל"ל אלא ויעשו בני ישראל את הפסח וגו', דמסתמא כיון שציוה לו הקב"ה שידבר ודאי הוא שאמר להם ציווי הש"י, דהא בתחלת הסדר כתיב דבר אל אהרן ואמרת אליו וגו' וכתיב אחרי כן ויעש כן אהרן וגו', ולא מצינו בקרא שדבר משה אל אהרן צווי השם ית"ש, אלא מסתמא הוא שאמר לו ציווי השם מדכתיב אחר זה ויעש כן אהרן וגו', וכן מה שכתיב וידבר ה' אל משה קח את הלוים וכו' ולא מצינו שאמר להם משה לישראל ציווי השם אלא סמך בקרא על מה שכתוב אחר זה ויעש משה ואהרן וכל עדת בני ישראל וגו' וכן בפרשת ויהי אנשים אשר היו טמאים לנפש אדם וגו', שמע מינה שדבר לו השם דיני פסח שני ולא מצינו שאמר להם משה אלא מסתמא אמר להם, אם כן למה נאמר וידבר משה וגו', הי' לו לסמוך אחריו ויעשו את הפסח וגו', ואין לומר דקודם לכן לא אמר להם דיני פסח ועכשיו הוא אמר להם משום הכי כתיב וידבר משה, דהא כבר כתיב וידבר משה את מועדי וגו' משום הכי דרשו מה שדרשו אלא כששמע וכו' כן נראה לי: @sc(ז)@sr<TIE>אמר להם אין קדשים.@sp דק"ל למה אמרו למה נגרע, הרי טמאים היו וטמא אסור להקריב קרבן בימי טומאתו ולמה הי' ספק למשה שאמר להם עמדו ואשמעה וגו', ואיך שכח משה פרשת שלוח טמאים שנא' לו בראש חודש ניסן. ומתרץ אין וכו' ועיקר שאלתי הי' רק על זריקת הדם עליהם בטומאה כדם חטאת שהיא קדשי קדשים ובשרה נאכל לטהורים, כ"ש פסח הקל: @psוראויה היתה פ' זו.@sp מקשין העולם איך תולה זה במה שפירש לעיל מיניה. וי"ל דאי לא פירש אשרי ילוד אשה וכו' הייתי אומר דמה שלא נאמרה פרשה זו בשם משה הוא לענשו של משה שאמר כל הדבר הקשה וגו', אבל עכשיו שפי' אשרי ילוד אשה וגו' שהקרא מדבר בכבודו של משה, א"כ למה לא נאמרה פרשה זו בשם משה, לכ"פ וראויה וכו': @sc(י)@sr<TIE>שהיה חוץ.@sp וא"ת למה נאמר רחוקה וכו'.וי"ל שאם נאמר בדרך ולא רחוקה הייתי אומר דוקא אם הוא רחוק אז יעשה פסח שני אבל אם הוא חוץ לאסקופת העזרה לא, לכך כתיב רחוקה ונקדו, למדרש אתא לא רחוקה ממש כמו שפירשתי לעיל גבי לרעות את צאן. וק"ל: @psמצה וחמץ עמו.@sp וא"ת והיאך סמך זה אדלעיל מיניה. וי"ל דק"ל ל"ל הנקודה ללמד שאפילו אינו אלא חוץ לאסקופת העזרה נקרא רחוק ויעשה פסח שני, בלאו נקודה נמי יש ללמוד זה מדסמיך דין רחוקה אל דין מי שהיה טמא נלמוד מהיקשא מהדדי, מה טמא אפילו היה בעיר כיון שהוא חוץ לעזרה עושה פסח שני אף מה דכתיב או שהוא בדרך רחוקה אפילו הוא חוץ לעזרה עושה פסח שני, וא"כ קשה ל"ל הנקודה, ואפילו מלת רחוקה נמי א"צ לפי מה שפירשתי לעיל. ומתרץ דאתא לאשמועינן הנקודה דאף פסח שני אם היה חוץ לאסקופת העזרה כל זמן שחיטת הפסח לא יעשה פסח שני. ואין להקשות פשיטא מהיכא תיתי לחלק. ומתרץ כיון שמצינו דבלאו הכי נמי חלוקים הם דהא פסח שני מצה וחמץ עמו בבית וכו', א"כ ה"א בהא נמי יש לחלק, מש"ה באה הנקודה: @sc(טו)@sr<TIE>המשכן ללוחות העדות.@sp דקשה לרש"י דהא משכן הוא היריעות התחתונות כמו שפירש"י בפרשת במדבר, ואהל הם יריעות עזים אשר עליהם, ואיך נאמר המשכן לאהל שמשמעותו שמשכן הוא צורך אהל. לכן פירש העשוי לאהל וכו' וק"ל. והרא"ם פירש הוסיף מלת העשוי קודם מלת לאהל מפני שלמ"ד לאהל מורה על סיבה התכליתית כאלו אמר להיות אהל, ובזולת תוספת מלת העשוי היה נראה שהסיבה התכליתית דבקה עם מלת כסה לומר כסה הענן את המשכן כדי להיות אהל, אבל עם מלת העשוי תהיה הסיבה התכליתית דבקה עם המשכן שהמשכן עשוי כדי להיות אהל, ומלת להיות הוא פי' למ"ד דלאהל ומה שהוסיף מלת ללוחות העדות מפני שהלוחות הם עדות לישראל ולא האהל, משא"כ גבי משכן העדות שפירש"י שהוא עדות לישראל וכו' מפני שמלת משכן מורה על השכינה ששוכן בתוכנו משא"כ מלת לאהל [נח"י] כבר ביארתי היטב ריש פר' תרומה דלפעמים קורא ללוחות העדות, ולפעמים קורא להתורה העדות, ולפעמים קורא למשכן העדות, ועיין גם ריש פרשת פקודי ובשאר מקומות: @psוכן כל לשון הפרשה.@sp [ג"א] מפני שכל הפרשה מורה על ההוה בכל יום תמיד, ככתוב כן יהיה תמיד, דאין מדרך הלשון לומר כסה הענן את המשכן לשון עבר, ואח"כ ובערב יהיה על המשכן לשון עתיד, שאין זה נמשך מזה, ומ"ש יהיה לשון עתיד עיין לעיל פרשת בשלח בפסוק אז ישיר: @sc(יז)@sr<TIE>אסתלקות.@sp ולא מלשון עלייה דא"כ ולפי עלות הענן מבעי ליה שהוא מבניין הקל ולא העלות שהוא מבניין נפעל: @sc(יח)@sr<TIE>זו בספרי.@sp והא דאמר לעיל שנינו במלאכת המשכן, זה הכל במלאכת המשכן עד תקעו והריעו ותקעו, אבל מה שאמר ולא היה מהלך עד שאמר משה קומה ה' אינו במלאכת המשכן ועל זה אמר זו בספרי. ומ"ש אח"כ ונסע דגל מחנה יהודה וגם מה שפירש ע"פ ה' יחנו כיון שהיו וכו' כל זה שנינו הכל במלאכת המשכן:<QC>
@sc(כב)@sr<TIE>כמו ימים.@sp דסדר מעלות קא חשיב קרא [נח"י] ועיין לעיל מ"ש בפרשת חיי שרה בפסוק תשב הנערה אתנו ימים: @sc(ב)@sr<TIE>בשעת סילוק המחנות.@sp וברוב ספרים גרסינן סילוק המסעות, פירוש בשעת סילוק מסעות של כל הג' מחנות של כל דגל ודגל ואיך שיהיה הגירסא תיקן בזה שלא תאמר כשהיו רוצים ליסע היו תוקעים בחצוצרות, דזה אינו, שהרי מתחלה היה הענן מקפל ואחר כך היה משה אומר קומה ה' ואח"כ היו תוקעין. לכך פירש בשעת סילוק המחנות כשהיו מכינים את עצמן ליסע לא היו נוסעים עד שתקעו בחצוצרות: @sc(ד)@sr<TIE>ואף הם יעידתן.@sp דאל"כ נחלקו עדה ונשיאים בשני דברים. והא דצריך לפרש זה משום דק"ל דבקרא כתיב ונועדו אליך וגו' ולא פי' באיזה מקום שיהי' יתוועדו יחד, לכ"פ ואף וכו' דמלתא דפשיטא הוא דנועדו נועדו לג"ש: @ps ומג"ש הוא בא.@sp כתיב הכא ונועדו, וגבי עדה כתיב ונועדו, מה להלן פתח אהל מועד אף כאן פתח אוהל מועד: @sc(ה)@sr<TIE>תר"ת כ"ה נדרש בספרי.@sp דכתיב ותקעתם תרועה משמע תקיעה ואח"כ תרועה, וכתיב תרועה יתקעו משמע תרועה ואח"כ תקיעה, הא כיצד אלא תקיעה ותרועה ותקיעה. ואין להקשות דלמא ב' תרועות באמצע, דלא מצינו שני תרועות זה אחר זה. דהא דכתיב שני פעמים תרועה אחד צריך לג"ש מיום הכיפורים וכל ג"ש צריך להיות מופנה: @sc(ז)@sr<TIE>לפי שהוא אומר.@sp דקשה לרש"י חדא הא כתיב לעיל ותקעו ונועדו וגו'. ועוד מהיכי תיתי תקיעה ותרועה ותקיעה דצריך למכתב תתקעו ולא תריעו. ומתרץ לפי שהוא אומר והיו לך וגו': @psיכול מה מסע המחנות.@sp והואיל והוקשו להדדי ה"א מה מסע המחנות וכו', לכך איצטריך למעוטי: @sc(י)@sr<TIE>בקרבן צבור.@sp מדכתיב על עולותיכם ועל זבחי שלמיכם והוקש שלמים לעולה, דכל עולה קדשי קדשים היא, ושלמים מקצתה קדשי קדשים ומקצתן קדשים קלים כגון שלמי צבור קדשי קדשים הם ושלמי יחיד קדשים קלים הם, לכך הוקש שלמים לעולה מה עולה אינה אלא קדשי קדשים אף שלמים אינם אלא קדשי קדשים דהיינו שלמי ציבור, והדר ילפינן עולה משלמים מה שלמים שהיא קדשי קדשים הוא קרבן ציבור דאי אתה מוצא קדשי קדשים בשלמים אלא בקרבן ציבור, אף עולה מדבר בקרבן ציבור: @psותקעתם הרי שופרות לזכרון.@sp דהיינו שופרות וזכרונות: @sc(יא)@sr<TIE>י"ב חדש חסר י' ימים.@sp כמו שכתב בפרשת וישמע יתרו: [ד"ד] איני יודע מה מלמדנו רש"י בזה. ונראה ליישב דקשה במ"ש לעיל או ימים בהאריך הענן גו' והיינו שנה והיכן מצינו שחנו שנים עשר חדש, דחניי' הארוכה יותר היא כאן בחורב עד מדבר פארן וזה לא היה שנה שלימה דבר"ח סיון של שנה ראשונה התחלת החנייה ובעשרים באייר בשנה השניה נסעו משם, ותירץ דלא חסרה אלא עשרה ימים וכיון דרובו של אייר היתה החניה עדין הוה כאלו היתה כל אותו חדש ונחשב לשנה שלימה: @sc(יב)@sr<TIE>קברות התאוה.@sp שהרי ממדבר פארן שקראו לו קברות התאוה נסעו לחצרות ואח"כ כתיב ואחר נסעו העם מחצירות ויחנו במדבר פארן, הא כבר היו במדבר פארן דהיינו קברות התאוה כמו שכתוב הכא. ועל זה פירש קברות התאוה במדבר פארן היה, ר"ל מדבר פארן היה גבול גדול ויש בו מקום שנקראת קברות התאוה וחצרות והכל היה מדבר פארן, ולבסוף באו לסוף גבול מדבר פארן, וזהו שאמר בסוף הפרשה ויחנו במדבר פארן: @psממסע זה.@sp שלא תטעה לומר ממסע שני כמו מקברות התאוה, לפי שמצינו שקראו למקום תבערה, לכ"פ ממסע זה:<QC>
@sc(כא)@sr<TIE>שהיו קודמים.@sp פירוש מקרא קצר הוא, כלומר והקימו המקימים, או והקימו דבוק עם בני גרשון ובני מררי הנזכרים למעלה. שלא יתכן לומר והקימו הקהתים עד בואם של בני גרשון ומררי. והוסיף לומר כשהיה הענן שוכן וסימן החניי' וכו', שבזולת זה היה נראה שבני גרשון ומררי שנסעו קודם נסיעת המחנה חנו במקום הנראה להם, וא"א זה שהרי כתיב ע"פ ה' יחנו ופי' עד בואם טרם בואם כי הכוונה במאמר זה אינו אלא לומר שבעת בואם היה המשכן על מכונו והיו מכניסין בו תיכף הארון וכל כלי הקודש: @psמסע שני דגלים.@sp פירוש כי בני גרשון ובני מררי היו נוסעים קודם נסיעת המחנות. והא דכתיב ויסע דגל מחנה יהודה ואח"כ כתיב והורד המשכן, כבר פירש הרא"ם ויסע דגל מחנה יהודה שהוכן לנסוע ולא שנסע ממש כמו שמפורש שם באורך, וא"כ היו בני מררי ובני גרשון קודמין לבני קהת שני דגלים, כי קודם שנסע דגל מחנה יהודה מיד שראו שהענן מסתלק נכנסו אהרן ובניו ופרקו את הפרוכת וכסו בה את הארון, ובני גרשון ובני מררי פורקין המשכן וטוענים בעגלות ונסעו, והארון וכלי קדש של משא בני קהת עומדים מכוסים ונתונים על המוטות עד שנסע דגל מחנה ראובן ודו"ק ותמצא הכל מבואר, נ"ל: @sc(כה)@sr<TIE>כתיבה היו מהלכין.@sp כמו שפירש"י בפ' במדבר דגל יהודה במזרח ושל ראובן בדרום ושל אפרים במערב ושל דן בצפון, לכך צריך להתפשט ברוחב שני דגלים וצריך להיות אוכלוסין מרובין, אבל למ"ד כקורה היו מהלכין, ר"ל זה אחר זה, ומפיק ליה ממאסף לכל המחנות, ולפי' זה אפי' לא היו אוכלוסין מרובין יכול לאסוף מה שמאבדין. וא"ת הא שבט של יהודה היה מרובה ביותר משבט דן דשבט של יהודה היה קפ"ו אלפים וד' מאות ושבט של דן לא היו כי אם קנ"ז אלפים ושש מאות כדכתיב בפ' במדבר. [ג"א] כיון שיהודה היה נוסע תחילה מפני שהוא המלך, לפיכך נסיעה האחרונה לבני דן שהיה מרובה באוכלוסין אחר יהודה: @psואית דאמרי כקורה.@sp בחנייתן היו חונים כתיבה כדכתיב בפ' במדבר. וא"ל למ"ד כקורה היו מהלכין היאך מפרש כאשר יחנו כן יסעו. וי"ל כאשר יחנו איש על דגלו ועל מחנהו כן יסעו, וכתיב וחנו בני ישראל איש על דגלו ועל מחנהו. מצאתי: @sc(כח)@sr<TIE>זה סדר מסעיהם.@sp דק"ל דאלה מסעי משמע שרוצה לפרש המקומות שחנו בהם ונסעו מהם והכא לא מפרש זה אלא לקמן בואלה מסעי מפרש, ועל זה פירש זה סדר מסעיהם. ר"ל דאלה מסעי פי' זה סדר מסעיהם היאך היו נוסעים מי ראשון ומי אחרון: @psביום ההוא נסעו.@sp כלומר ביום הסתלקות הענן, דלא תימא כיון שהענן הולך לפניהם ג' ימים לתור להם מנוחה בודאי נסעו ביום שאחר זה מש"ה מפרש מיד. והרא"ם פי' שיום ההוא נסעו פירוש בחדש השני בעשרים בו, אבל ויסעו בני ישראל למסעיהם דלעיל פי' ויסעו כמשפט המפורש למסע דגליהם: @sc(כט)@sr<TIE>הוא יתרו.@sp דק"ל שחותן משה שכתיב בקרא אין מפורש בקרא אהייא קאי. אי קאי ארעואל או אחובב בנו. ומתרץ דקאי אחובב שהוא יתרו כמו שנ' מבני וגו'. רא"ם. ויש מקשים והא כבר פירש זה בפ' וישמע יתרו. וע"ק למה לו להזכיר והרבה שמות היו לו וכו'. וי"ל משום דק"ל דכתיב חובב בן רעואל וגו' ממה נפשך אי חובב הוא יתרו ורעואל הוא אביו, א"כ יתרו לאו רעואל שמו, ואי חובב הוא בנו של יתרו שהוא רעואל אם כן לאו חובב שמו וא"כ היכן מצינו שז' שמות נקרא לו. ולכך מתרץ רש"י חובב הוא יתרו, והוא נקרא ג"כ רעואל, ואל תתמה שיתרו היה שמו רעואל ואביו נמי נקרא שמו רעואל, דגבי אביו היה שם העצם שלו רעואל לאפוקי יתרו על שם מעשיו נקרא רעואל שנעשה ריע לאל: @psעד ג' ימים.@sp מדלא כתיב הולכים אנחנו ומדכתיב נוסעים משמע במסע ראשונה, רק שחטאו במתלוננים והא דפירש רש"י עד שלשה ימים וכו' הוכחתו מדכתיב בפ' זו, ויסעו מהר ה' דרך ג' ימים: @psוכסבור שהוא נכנס.@sp וא"ת והא פירש"י בפ' שמות ביד אחר שתרצה לשלוח אני אין סופי להכניסם לארץ ולהיות גואלם לעתיד, ש"מ שמשה הי' יודע שנגזרה גזרה. וי"ל דודאי ידע משה שהוא לא יכניסם לארץ ויהיה ראש ונשיא עליהם, אבל מ"מ יכנס כאחד מהם. אבל קשה בסוף פ' שמות פירש"י העשוי לפרעה תראה ולא העשוי לשבע מלכי אומות כשאביאם אל הארץ, משמע שלא יכנס כלל. וי"ל דודאי סבר שיכנס אבל כיבוש ארץ ישראל היה י"ד שנה ואותן י"ד שנה כסבור שהקב"ה אמר לו שלא יראה, אבל יכנס וימות שם, לכך נקט רש"י הכא כסבור שהוא נכנס ולא נקט שהוא יכניסם, דהא ידע שהוא לא יכניסם, וגם בפרשת חקת. פירש"י בפ' בשלח, תביאמו נתנבא משה שלא יכנס לא"י משמה שאפילו לא יכנס כאחד מישראל בארץ, והכא פירש"י כסבור שהוא נכנס. וי"ל דניבא ולא ידע מה ניבא: [נח"י] מתרץ הקושיא מעתה תראה ואי אתה רואה מלחמת ל"א מלכים וז"ל דה"פ עדין לא נגזרה הגזרה של יען לא האמנתם בי, וכתיב התם לכן לא תביאו את הקהל הזה ופי' הרב בשבועה נשבע בקפיצה שלא ירבו בתפלה, על כך משמע הא גזרות ראשונות היו יכולין לבטל בתפלה. לכן אמר נוסעים אנחנו ולא היה חש למשפט גזרת עתה תראה כי היה סבור שיבטל בתפלה, לכן לא התאמץ מלהתפלל עד שיבא העת ולכן אמר נוסעים אנחנו: @sc(ל)@sr<TIE>אם בשביל נכסי אם בשביל משפחתי.@sp מדכתיב אל אל ב"פ. ר"ל אם בשביל נכסי שיש לי לשם נחלה אלך ואמכור. אם בשביל משפחתי כדי לגיירם כדמצינו וילך לו אל ארצו ופירש"י לגייר את בני משפחתו, אבל דעתו היה לחזור להם ולא לדור שם. מצאתי בשם מהר"ר אברהם מפראג: @sc(לא)@sr<TIE>שלא יאמרו.@sp דק"ל למה ביקש ממנו שילך עמו והלא ההליכה הוא לטובתו ומאחר שאינו רוצה בטובה יניחוהו. ועל זה פי' כדי שלא יאמרו וכו': @psלשון עבר.@sp ר"ל על שראה נסים וגבורות מה שעשה הקב"ה לישראל ה"ק והיית לנו לעינים כלומר שראית הכל בעיניך: @psעתיד.@sp דלטעם ראשון קשה מלת לנו לכן פירש ד"א כו'. ולפי' ד"א קשה כיון שהשכינה ביניהם שמאיר עיניהם ע"י משה ומה להם וליתרו, ולכן פירש ד"א וכו'. ולטעם אחרון לחוד קשה הל"ל והיית לנו כעינים. לכך צריך לכל הטעמים: @sc(לב)@sr<TIE>דושנה של יריחו.@sp דושנה קרקע שמינה:<QC>
@sc(לג)@sr<TIE>הלכו ביום אחד.@sp דאל"כ דרך שלשת ימים ל"ל: @psהיוצא עמהם.@sp פירוש זה הארון הנוסע לפניהם הוא היוצא עמהם למלחמה שעשאו משה רבינו עליו השלום קודם שהוריד הלוחות שניות, ואינו הארון שעשה בצלאל אחר י"כ. ואחר שהוציאו הלוחות שניות מאותו ארון והושמו בארון שעשה בצלאל הושמו בו שברי הלוחות אז נשארו בו, והוא היה יוצא עמהם למלחמה והוא הנוסע לפניהם אבל הארון שהיו בו הלוחות שניות, הוא בתוך המחנות היה נוסע כדכתיב בזאת הפרשה: @sc(לד)@sr<TIE>ז' עננים.@sp והז' עננים מונה בספרי, וענן ה' עליהם, ועננך עומד ובעמוד ענן אתה הולך, ובהאריך הענן, ובהעלות הענן, ואם לא יעלה הענן, כי ענן י"י על המשכן. וכולם שייכים במסע ובחניית בני ישראל (עיין ב[ג"א] וב[נח"י]: @sc(לה)@sr<TIE>שאין זה מקומו.@sp והיכן מקומו לעיל בפרשת במדבר סיני בדגלים ובמסעות דכתיב ונסע אהל מועד מחנה הלוים וגו', ואחר פסוק זה היה ראוי להכתב. ולכך עשה הקב"ה הנוני"ן לסמניות ר"ל מכאן עד פרשה נ' למפרע היה ראוי להיכתב, ולכך היפך הנונין לומר שמקומו בפרשה נ' ולמעלה ולא בפרשה נ' ולמטה: @psבין פורענות לפורענות.@sp וא"ת בשלמא פורענות אחרונה ויהי העם כמתאוננים אלא פורענות ראשונה מאי היא, וי"ל דכתיב לעיל מיניה ויסעו מהר ה' הל"ל ויסעו מהר אלהים, אלא כתינוק הבורח מבית הספר והיא ג"כ פורענות שסרו מה': @psהמכונסין.@sp דקשה לרש"י איפכא היל"ל דדרך מתחלה נסים ואח"כ מכח פחד הרודפים מתפזרים, וכאן כתב קודם ויפוצו לכן פירש דוינסו לא קאי אויפצו. נלי"ט: @psאלו שונאי ישראל.@sp [נח"י] נ"ל דפי' כן כי אין שייך לומר ל' שנאה כלפי מעלה ומ"מ לא ידעתי למה לא פי' כן על ויפוצו אויביך שלפני וינסו משנאיך. וקצ"מ מתרץ משום דקרא ומשנאיך נשאו ראש שהביא לראיי' נופל יפה על משנאיך ולא על אויבך שלא נזכר שם אויבים: @sc(לו)@sr<TIE>מב' אלפים וב' רבבות.@sp שרבבות ואלפים רצה לומר שני רבבות ושני אלפים. דאם לא כן לא היה צ"ל אלא שובה ה' רבבות ישראל, כי סתם רבבה בכל מקום הוא עשרת אלפים ולא תמצא בשום מקום שיזכיר הכתוב אחר הרבבה שם האלפים: @sc(א)@sr<TIE>אין העם אלא רשעים.@sp וא"ת והלא מצינו העם שהם צדיקים שנאמר ויענו כל העם יחדיו ויאמרו כל אשר דבר ה' נעשה ונשמע. וי"ל כשהם רשעים לא נקרא להם שם אחר אלא העם: @psכשרים קרואים עמי.@sp וא"ת והלא מצינו עמי כשהן רשעים שנא' ועמי לא התבונן, וי"ל דה"פ שהיו קודם לכן עמי ואתה לא התבונן. מצאתי: @psכמה לבטנו.@sp טרחנו: @psבקצינים שבהם.@sp וא"ת והא פירש"י לעיל אין העם אלא רשעים והכא פירש"י בקצינים ובגדולים. וא"ל ה"פ דמה שנ' הכא בקצינים ובגדולים ר"ל העשירים שברשעים נקראו גדולים, דהא לקמן פירש"י והזקנים הראשונים היכן היו וכו', ומתרץ אלא באש תבערה מתו, משמע דהם היו הזקנים שבמצרים ואותן זקנים הם צדיקים וגדולי הדור, ויש לומר דודאי מה שכתוב ויהי העם וגו' ותבער בם אש ה' קאי ארשעים, על העם שכתוב לעיל. וכשבערה בהם אש בערה ג"כ בבלתי מתאוננים, ומה שכתוב ותאכל בקצה המחנה מיירי בקצינים ובגדולים שבהם, ועל אותן צדיקים פירש"י לקמן באש תבערה מתו: @sc(ב)@sr<TIE>משל למלך.@sp דאל"כ ויצעקו אל ה' מיבעי ליה: @psבמקומה.@sp (קצ"מ) וא"ת א"כ למה לא עלתה למעלה כטבע האש, י"ל שהקב"ה הראה להם שתהיה תמיד מורא שמים עליהם שמא יחטאו יחזיר האש לטבעו לעלות למעלה ויבער בם. ד"ט: @sc(ד)@sr<TIE>ויבכו עמהם.@sp דק"ל ויבכו גם בני ישראל משמע שגם האספסף בכו והרי לא כתיב בהם שבכו. לכך מפרש רש"י הפסוק וישובו גם בני ישראל ויבכו עמהם, ר"ל דגם קאי על התאוו תאוה שערב רב שבו מאחרי ה' והתאוו לבשר, וישובו גם בני ישראל והתאוו לבשר ואח"כ ויבכו עמהם ר"ל ששניהם בוכים ביחד:<QC>
@sc(ה)@sr<TIE>דגים היו נותנין להם.@sp מקשים העולם מאי ק"ו הוא זה, דלמא הא דלא נתנו להם תבן משום דאמרו נרפים הם וגו', אבל דגים לאכילה היו נותנים להם. ונ"ל דהוכחתו הוא מה הועיל פרעה בתקנתו שלא יתנו להם כדי שתכבד עליהם העבודה, דלמא יקנו להם תבן מן המצריים במעות. אלא ודאי יודע היה פרעה שהמצריים שונאים את ישראל, שאפילו במעות לא ימכרו להן וכ"ש שלא יתנו להם בחנם. ואין להקשות הא אמרינן במסכת סוטה כשהיו הולכין נשי ישראל לשאוב מים מן הנהר היה הקב"ה מזמין להם דגים בכדיהן וכו'. י"ל שהם התרעמו בודאי על דגים גדולים, ועל זה פירש אם תאמר שהמצריים נותנים להם וכו', והיינו לדגים גדולים: @psחנם מן המצות.@sp פירוש שלא היה אז מזונותינו ע"י קיום המצות כמו שהן עכשיו שהמזונות הן שכר לפעולתינו, שאם נקיים המצות האדמה תתן יבולה ואם לאו לא תתן הארץ יבולה. אבל במצרים היו מזונותינו באים בלא שום קיום מצות: @sc(ז)@sr<TIE>עגול.@sp דק"ל הא המן לבן הוא והגד שחור הוא, ולמה אמר כזרע גד אלא וכו': @sc(ח)@sr<TIE>אלא משתנה היה.@sp מדכתיב והמן עינו כעין הבדולח, מאי רבותא שהיה כעין הבדולח, והוא נדוך במדוכה בשלו בפרור ואז היה נשתנה, אלא שלא ירד ברחים וכו': @psוהלמ"ד יסוד.@sp פירוש של נהפך לשדי וגו': @psליש שמן דבש.@sp פירוש לישת שמן ודבש, וזה שכתב אחר זה כעיסה הנילושה בשמן וקטופה בדבש: @psנוטה לפתרון של דונש.@sp וא"ת והלא יותר נוטה לפתרון של נוטריקו"ן, וי"ל דנוטריקו"ן הוזכר דבש והתרגום לא מזכיר. והרא"ם כתב וז"ל, פירוש ולא לפתרון של רז"ל שפירשו מלשון שדים אבל לא לאפוקי ל' נוטריקו"ן שגם הוא נוטה לפתרונו של דונש:<QC>
@sc(י)@sr<TIE>עריות הנאסרות.@sp וא"ת והא כבר נאסרו להם עריות ולמה לא בכו כבר. וי"ל דקודם שנחלקו המחנות היו הכל מעורבין ביחד והיו שכיחות אצלן העריות, אבל משנחלקו למחנות היה כל שבט ושבט לבד ולא היו נשים של שבט זה אצל שבט זה אלא הכל של שבט אחד. א"נ עד שלא היו נחלקין למחנות היו כל השבטים מעורבין זה בזה והיו שכיחי אצל שאר נשים שאינן עריות לא היו חוששין על העריות, אבל משנחלקו ונשארו כל שבט ושבט בפני עצמו ולא נשארו בהדדי אלא העריות דהיינו של אותו שבט לכך בכו. ודלא כפירוש הרא"ם שפירש אע"פ שהיתה כל התורה מסורה בידו של משה מ"מ אפשר שלא נאמרה פרשת עריות לישראל עד סמוך לנסיעתן מהר סיני: (קצ"מ) בשם בעל מנחה בלולה שצרפו תלונת העריות לתלונות המן לפי שאמרו במדרש שהעומר היה מגלה על הממזרים בן של מי היה, שבאיזה אוהל נמצא עומר שלו הוא היה אביו, לכך נתרעמו על המן ועיקר תלונתם על איסור העריות ע"כ: @sc(יב)@sr<TIE>שאתה אומר אלי.@sp ובא עתיד במקום בינוני. אבל לא עתיד כמשמעו דאם כמשמעו מאין ידע זה. ומלת כי משמש הכא לשון דהא שהוא ל' אשר: @psשיהיו סוקלים.@sp ר"ל שתהיו סובלים מהם: @psלשאתם בחקי.@sp דקשה לרש"י דקרא הכי משמע כאשר ישא האומן את היונק על האדמה, וכי אומן נושא את היונק על האדמה אשר נשבע, ומתרץ דעל האדמה וגו' קאי אשאהו בחיקך:<QC>
@sc(טו)@sr<TIE>כנקבה.@sp דה"פ של קרא ואם ככה, רצה לומר שעתיד אתה לעשות כן לישראל, את עושה לי, רוצה לומר כנקבה עשית לי, כלומר דאת אומרים לנוכח לנקבה כמו שאומרים אתה לזכר. והטעם מוכיח שיש פסיק בין ככה לאת, דא"ל דקאי על לא אוכל וגו' כי אין הצער של התלונה גורם כ"כ רעה שיאמר הרגני נא הרוג, אלא בשביל הפורענות שהוא עתיד להביא על ישראל אמר זה: @psאחד מתקוני סופרים.@sp ר"ל כדרך סופרים כשכותבין ספרים מגיהין אותן דרך כתיבתן, כך ציוה הקב"ה למשה כשכתב התורה לתקן הלשון: @sc(טז)@sr<TIE>תשובה לתלונתך.@sp דאל"כ מה ענין פרשה זו אצל פרשה התלונות הסמוכה לה: @psכנושך פתו ומדבר.@sp כך הם אוכלים ושותים ומסתכלין בשכינה:<QC>
@psשוטרים במצרים.@sp דאל"כ כיון דכבר היו שוטרי העם למה צריך עכשיו למנותם: @sc(יז)@sr<TIE>א' מעשר ירידות.@sp וא"ת ולמה מפרש רש"י זה יותר מכולן. וי"ל לפי שלא כתיב כאן עמידה כמו באחרים: @psוארבי.@sp וארבי ל' גדולה:<QC>
@sc(יח)@sr<TIE>הזמינו עצמכם לפורענות.@sp דאל"כ התקדשו ל"ל, היה לו לומר ואל העם תאמר למחר תאכלו בשר. ועוד מה הזמנה צריכה לאכילה, אלא לפורענות הכתוב בסוף הבאה עליהם ע"י אכילת הבשר:<QC>
@sc(כ)@sr<TIE>זו בכשרים.@sp שמתמצין פירוש שחולין: @psדי תקוצון.@sp שתמאסו בו שיהא דומה לכם וכו': @psיותר ממה שקרבתם.@sp וזרא הוא מלשון מפזר ומבדר, כמו הנה הוא זורה, דאל"ף מתחלף בה"א, כלומר שיזורו אותו מפיהם ואפם, כלומר שלא ירצו אפילו להביט בו שירחקוהו לגמרי יותר ממה שהיו מקרבים אותו תחילה: וא"ת מנ"ל לפרש יותר ממה שהיו מקרבים תחילה. ונראה דמלת והיה מיותר, דהיל"ל אשר יצא מאפכם לכם לזרא, מאי והיה, פשיטא אם יצא מאפכם יהיה להם לזרא, אלא והיה מרמז הויה אחרת נוסף על הרחקה מכח שיצא מאפם מרחיקו עוד, וא"כ ודאי להורות תרחיקו יותר ממה שקירבתם ולזה מרשים רש"י והי' וגו'. נלי"ט: @psלא גבה.@sp דאל"כ בקרבכם ל"ל: @sc(כא)@sr<TIE>אותן שיצאו.@sp [נח"י] אבל הילודים במדבר לא בכו שלא היו יכולים לומר זכרנו את הדגה אשר נאכל במצרים, ואע"ג דכתיב ויבכו גם בני ישראל, אפ"ה ס"ל דלא בכו הילודים במדבר: @sc(כב)@sr<TIE>ואיזו קשה.@sp הוי אומר צאן ובקר קשה משמעו נא המורים, כלומר ואם על אותו דיבור נענשו כ"ש בזה ולמה לא נפרע מזה, לפי כו':<QC>
@sc(כג)@sr<TIE>על הטפל.@sp ר"ל ריב:<QC>
@psפשרה היא זו.@sp רצה לומר לעשות פשרה באתה. אפשר שלכך שלחך שאין בו כו': @sc(כו)@sr<TIE>ועל שנים חלק.@sp ה"ג וכתב על ע' זקן וב' מהן הניח חלק, רצה לומר ואח"כ נתן בקלפי ובללן יחד. וא"ת לא היה לו ליטול רק י"ב ולכתוב על עשרה ששה זקנים ועל שתים חמשה זקנים ומי שיעלה בידו פתח של ששה יברור מאותו שבט ששה וכו' [ג"א] ושמא י"ל א"כ אותו שבט שיעלה בידו פתק של חמשה יהיה בזיון לכל השבט כאלו לא בחר השם בכל השבט, אבל עכשיו לא נתבזה רק אותו הזקן ועיין (בקצ"מ) שהקשה שם עוד עיין לעיל פ' נשיא מ"ש בפדיון בכור בן לוי: @sc(כז)@sr<TIE>י"א גרשום בן משה.@sp מדכתיב הנער משמע הידוע, ואין ידוע יותר מגרשון שהוא בנו בכורו של משה:<QC>
@sc(כח)@sr<TIE>כלים מאליהם.@sp ר"ל הנבואה כלה מאליהם, לפי שאין שכינה שורה על האדם מתוך אבילות וטורח, וכן מצינו גבי יעקב, ותחי רוח יעקב אביהם, ופירש"י שרתה עליו שכינה: @psאל בית הכלא.@sp והא דפירש"י לעיל בפ' בשלח גבי בחר לנו אנשים כו' כלאם, כלם מן העולם חייבים הם כלייה. וצ"ל היינו לפי ד"א דהכא שפי' תנם אל בית הכלא וכו', דהיינו כליי' שמכניס אותו לכיפה: @sc(כט)@sr<TIE>אוחז בעובי.@sp אוחז בעובי המשא ומראה את עצמו כאלו הוא לבדו ישא את המשא כך נותן זה לב על הדבר לנקמה: @sc(ל)@sr<TIE>מפתח אהל מועד.@sp מפני שמשמעות ויאסף וגו' מורה שהיה חוץ למחנה הוצרך לפרש מפתח האהל מועד, שהוא מחנה שכינה והוא חוץ מן המחנה שלו שהוא מחנה לויה: @psאיש לאהלו.@sp דק"ל דבקרא משמע ויאסף משה אל המחנה הוא וזקני ישראל, שהכל הולכין עמו למחנהו דהיינו מחנה לויה, וכי ע' סנהדרין היו הכל לוים, אלא נכנסו כו': @sc(לא)@sr<TIE>כנגד לבו.@sp דקשה לרש"י אם שוכבים זה על זה כמשמעו א"כ מתים התחתונים: @psלא להגביה.@sp פירוש לא למעלה יותר מדאי, כדי שלא יצטערו בלקיטתן: @sc(לג)@sr<TIE>עד לא פסק.@sp פירוש עד לא נתעכל:<QC>
@sc(א)@sr<TIE>ומנין היתה יודעת.@sp כלומר הא אין דרכן של נשים צנועות להתרעם על בעליהן בפני שכנותיהן על דבר התשמיש: @psכשם שהכל.@sp דאל"כ מאי כושית דקאמר, וכי כושית היתה והלא מדינית היתה, אלא מאי כושי משונה בעורו אף זו משונה בעורה וביופי [ג"א] ומפני שהוא קצת רחוק שידבר הכתוב ע"ד חידה לכך אמר כושית בגימטריא יפת תואר: @psעל אודות גירושיה.@sp פירוש על אודות הפרשתה שפירש בעלה ממנה, ומקרא קצר הוא: והא דמהפך רש"י לפרש קודם האשה הכושית. נראה דה"א שדיברו עליו על שנשא כושית ממש כמו שאיתא במדרש, לכך פי' תחלה האשה בה"א הידיעה שהיא צפורה, וכושית פירוש כשם וכו' וא"כ אודות האשה, על אודות גירושיה. ואח"כ פי' עוד פעם כושית מה ת"ל אלא יש לך וכו', ואח"כ מפרש מלת הכושית ר"ל הה"א הידיעה ע"ש נויה וכו' ר"ל שנראית כך בפי כל וידועה לכן כתיב האשה הכושית ואח"כ פי' כי אשה מאי נתינת טעם, ופי' לקח ר"ל שלא היה לו לישא אשה או הי"ל לקיימה ולא לגרשה. נלי"ט: @sc(ב)@sr<TIE>עמו לבדו.@sp [נח"י] הוקשה לרש"י שני מעוטים רק אך דהל"ל הרק במשה דבר הלא גם בנו, ועל זה תירץ עמו לבדו ולא עם אחרים כלל, הן עם צדיקים כיוצא בו והן עם צדיקים שפחותים ממדרגתו הלא גם בנו דבר ואע"פ שאנו ממועטים ממדרגת נבואת משה, ולכך צריך ב' מעוטים למעט הדבור וכיוצא בזה מתרץ בספרי: @sc(ד)@sr<TIE>פתאום והן טמאין.@sp דאל"כ מאי נ"מ דכתיב פתאום. רא"ם: @psמים מים.@sp מדכתיב הכא פתאום ובנזיר ג"כ כתיב פתע פתאום, מה נזיר צריך הבאה במים אף טבול יום כן. וק"ל: @sc(ה)@sr<TIE>יצא יחידי.@sp דאל"כ ל"ל למכתב וירד ה' בענן, הא כבר נאמר ויאמר ה' צאו שלשתכם ולא הל"ל אחר זה אלא ויעמוד פתח האהל וגו', אבל בפ' כי תשא דכתיב וירד ה' בענן שהוא תחלת הגלות השכינה אליו בבוקר, י"ל שבא להודיע הגלות השכינה אליו ולא ללמד שירד יחידי עם עמוד עננו כמו שדרשו הכא: @psשיהיו נמשכין.@sp [נח"י] ולפ"ז קשה מאחר שדבר עמהם שלא בפני משה א"כ למה קרא למשה ואמר צאו שלשתכם, וצריך לומר כדי שיתפלל על מרים מיד: (והקצ"מ) מתרץ בשם הרמב"ן כדי שיראה משה בקנאות ה' לכבודו. ובשם בעל העקרים מתרץ מפני שהם לא היו מוכנים אז לנבואה גם היו קצת בנזיפה לא יוכלו לקבל שפע הנבואה כי אם על ידי משה: @sc(ו)@sr<TIE>אין נא אלא לשון בקשה.@sp כלומר אע"פ שחרה בם אף ה' וילך, מ"מ אין נא אלא ל' בקשה ודבר עמהם בנחת, שאלו הי' דבריו בכעס לא היו דבריו נשמעים, וללמוד קל וחומר לבשר ודם שיהיו דבריו בנחת: @psיהי' לכם.@sp דבקרא משמע דנביאים יהי' ה', לכך פי' אם יהי' לכם נביאים, ומלת ה' דבקה עם במראה אליו אתודע: @psשכינת שמי.@sp באומרו שכינת שמי מורה שפי' ה' והוא כאלו אמר אני ה'. דאם לא כן יתודע מבעי ליה: @sc(ח)@sr<TIE>אמרתי לו לפרוש.@sp וא"ת והא אמרינן [שבת דף פ"ז] ג' דברים עשה משה מדעתו והסכים הקב"ה עמו ואחד מהם שפירש מן האשה, משמע שלא צוה לו הקב"ה, ועיין בתוס' [יבמות דף פ"ב]: @psאיני מכיר.@sp וא"ת והיאך עלתה דעתו של הקב"ה שיאמרו אהרן ומרים הכי. וי"ל לפי שהם אמרו הרק אך במשה דבר אלקים הלא גם בנו דבר ה' ולא פירשנו מדרך ארץ, ולמה פי' מדרך ארץ אלא משום גיאות שהוא גס רוח וכך היו אומרים והלא שכינה שורה עליו וכתיב אשכון את דכא ושפל רוח, ומשה היה רוח גבוהה ולמה שורה שכינה עליו, אלא כביכול הקב"ה אינו יודע שהוא רוח גבוהה. לכן אמר זו קשה משל הראשונה, ולכך נכתב ג"כ כאן והאיש משה עניו מאד, שאהרן ומרים אמרו שהוא גס רוח, ולא כמו שפי' הרא"ם שדרשו כן מיתור הבי"ת של בעבדי שהוא בי"ת השימוש, והקשה א"כ למה לא דרשו ג"כ למ"ד השימוש יתירא גבי לעבדך ליעקב, וגם לאדוני לעשו, והביא שם גירסא אחרת כדי לתרץ קושיא זו ולפי דרכינו אין צריך לשבש הספרים שלנו וק"ל:<QC>
@sc(יב)@sr<TIE>מטמא בביאה.@sp דכתיב כל הבא אל האהל וכל אשר באהל יטמא, ובמצורע כתיב והבא אל הבית כל ימי הסגיר אותו יטמא: @psאין ראוי לאח.@sp פירוש אפי' משמעות הקרא נוכל לפ' אותו מבלתי שנצטרך לומר שכינה הכתוב וכתב אמו במקום אמנו ובשרו במקום בשרנו, כשנא' שדבריהם אינם בשביל אחותם אלא שכל אח סתם אין ראוי להניח אחותו להיותה כמת וכו': @psמי מסגירה.@sp ופירוש אל תהי כמת שאין לו תקוה שמאחר שיצאת מרחם אמנו ומי מסגירה, ונמצא שנאכל חצי בשרנו מאחר שבשרה שהוא אחד עם בשרנו נאכל ואין תרופה למכתה: @sc(יג)@sr<TIE>השבני.@sp דמלת לאמר קרא יתירה הוא, דהל"ל ויצעק משה אל ה' אל נא רפא וגו', אלא שא"ל השיבני דומיא דוידבר משה וגו':<QC>
@sc(יד)@sr<TIE>ואם אביה.@sp הוסיף מלת ואם כאלו אמר ואם אביה וכו', מפני שלא מצינו שירק אביה בפניה מעולם ולא הנזיפה בשום זמן, אלא ר"ל אלו אביה ירק וכו', ואמר הראה לה פנים זועפות להורות שאין ירוק ירק כמשמעו רק נזיפה המתחייבת מן היריקה: @psק"ו לשכינה י"ד יום.@sp וא"ת והא ק"ו הוא אפי' כמה וכמה ימים ולמה נקט דוקא י"ד יום, וי"ל לפי שאמרו ז"ל [נדה ל"א] ג' שותפין באדם הקב"ה ואביו ואמו, דאב ואם כל אחד נותן ה' דברים לולד והקב"ה לבדו נותן עשר דברים. ש"מ שיש לו חציו של ולד. ועי"ל לפי שהמצורע כשמוסגר ז' ימים אם לא פשה ועמד בעיניו מסגירין אותו עוד ז' ימים ואם פשה טמא מוחלט הוא, לכך נקט י"ד ימים שהוא טמא מוחלט, כלומר הרי היא ראויה שתהיה מצורע עולמית: @sc(טו)@sr<TIE>שעה אחת.@sp ויש לפרש משום דמדה טובה מרובה ממדת פורענות אחת לחמש מאות, ה"נ היא המתינה למשה שליש של שעה ונשתלם לה חמש מאות שלישיות שעות, דהיינו ז' ימים, דליום ולילה עמו כ"ד שעות ולשבעה ימים ולילות קס"ח שעות, תחלקם לשלישיים נמצא חמש מאות שלישיים אע"פ שארבע שלישיים יהיו יתרים על ה' מאות דהיינו על הז' ימים מ"מ כיון דלאו יום שלם הוא אלא שעה אחת ושליש של שעה אין בכך כלום ואפשר עוד בשכר שהלכה לקרא לאמו של משה הוסיפו לה ד' שלישים, והא דנקט רש"י שעה אחת, לאו דוקא שעה שלימה שהוא אחד מכ"ד שעות שביום, אלא כלומר עת אחת דהיינו שליש שעה וק"ל:
