@sc(יח)@sr<TIE>יכנסו דברי באזניך.@sp דהא לא היו מדברים עם יוסף אלא על ידי מליץ ולא היו יודעין שמבין לשון עברי ואם כן איך יוכל לדבר עם יוסף בעצמו וק"ל. עי"ל דאין כבוד למלך שאדם שפל ילחוש לו באוזן. [רא"ם]: @psמכאן אתה למד שדבר אליו קשות.@sp ולא בל' רך ובשפה רפה כדרך המדברים עם המלך דאם לא כן למה יכעס: @psחשוב אתה בעיני כמלך כו'.@sp ולפ"ז צריך לפרש דכי כמוך כפרעה נתינת טעם הוא אמה שקאמר לו בי אדוני שהוצרכתי לחלות פניך ולבקש בל' בקשה ותחנונים ויוסף לא היה מלך לכך צריך לאמר לו כי כמוך כפרעה חשוב אתה בעיני כמלך. אבל אין לומר שהוא נתינת טעם למאמר ואל יחר הסמוך לו משום דאדרבה היא הנותנת שכיון שהוא חשוב כמלך לא היה לו לדבר אליו קשות: @psומדרשו סופך ללקות עליו כו'.@sp המדרש לא רצה לפרש שהיה מדבר עמו דברים רכים רק שהיה מדבר אתו קשות מש"ה פי' ד"א סופך וכו'. ולמדרש אגדה קשה דהל"ל כי אתה תהיה כפרעה לכן פי' ד"א מה פרעה וכו' כלומר שעל העת הזאת דומה אתה לפרעה. ולפירוש זה קשה אתה כפרעה הל"ל לכן צריך שני הפירושים. ולכל הפירושים קשה היה לו לומר כפרעה כמוך כיון שהוא מדמה יוסף לפרעה ל"פ ד"א את תקניטני וכו' שהיה מדמה לעניין הריגה פרעה ליוסף. וטעם זה לבדו א"א דא"כ איך אמר אל יחר אפו כי איך לא יחר אפו שהוא אומר שיהרגוהו לכן צריך ג"כ לטעמים דלעיל. [מהרש"ל]: @psכמו שלקה פרעה כו'.@sp ולפי פי' זה צריך לומר דכי כמוך כפרעה קאי אמה שאמר לו ידבר נא עבדך דבר באזני אדוני ומהו הדבר שאדבר לך כי כמוך כפרעה כלומר שסופך ללקות וכו': @psד"א מה פרעה גוזר ואינו מקיים כו'.@sp ופירוש שהרי כתב בפנקסו שאין עבד מולך ולא לובש בגדי משי ולא קיים שהרי המליך אותך שאתה היית עבד. ומבטיח ואינו עושה כלומר ומה הגזירה שגזר שאין בה חסרון כיס אפי' הכי לא קיים מכ"ש הבטחה שיש בה חסרון כיס שאינו מקיים אף אתה כן שמבטיח ואינו עושה וכי זו וכו'. אבל אינו קאי אגוזר ואינו מקיים כי לא מצינו שיוסף גזר שום דבר ולא קיים וכן לא מצינו שפרעה הבטיח בשום דבר ולא קיים הבטחתו. וק' מה הוה לו עם פרעה ומפני מה זלזל הוא את המלך וי"ל שכך אמר יהודה ליוסף על מה אתה בוטח על פרעה אתה תולה בטחון שלך שהרי פרעה עצמו גוזר ואינו מקיים שהרי כתב בנימוסי מצרים שלא יהא עבד מלך ולא קיים. [מהרש"ל]:<QC>
@psדבר אחר וכו' אם תקניטני אהרוג אותך כו'.@sp ויש לומר לפי פירוש זה קאי כי כמוך אואל יחר אפך בעבדך שאם יחר אפך אהרוג אותך ואת אדונך: @sc(יט)@sr<TIE>מתחלה בעלילה באת עלינו כו'.@sp דקשה לרש"י למה אמר לו היאך דבר לו יוסף וכי לא ידע יוסף מה שדיבר ומתרץ דלכך חזר הדברים ואמר לו מתחלה וכו': @psלמה היה לך לשאול כל אלה בתך היינו מבקשים כו'.@sp משום דאין דרך לשאול על הבנים ועל הבנות ועל האבות ועל האמהות אלא בחתון. וא"ת ולמה נקט רש"י גבי יוסף בתך וגבי אחיו אחותינו ולא נקט איפכא דהא הם היו זקנים יותר מיוסף. י"ל משום דיוסף היה חשוב בעיניהם כמלך לכך היו אומרים בתך היינו מבקשים דדרך של חתן לנהוג כבוד בחמיו וכן אחותינו אתה מבקש וצריכים אנו לנהוג בו כבוד כדי שיטיב לאחותינו אבל איפכא היה גנאי ליוסף דאז היה יוסף צריך לנהוג כבוד בהם וזה יהיה גנאי למלך: @psואעפ"כ ונאמר אל אדני לא כחדנו ממך דבר.@sp רצונו לפרש שלא תאמר הואיל ויודע היה יהודה שביקש עלילה למה השיבו יש לנו אב זקן וגו' ומתרץ הכי קאמר אעפ"כ וגו':<QC>
@sc(כ)@sr<TIE>אמר אם אומר לו שהוא קיים יאמר הביאוהו אצלי.@sp וא"ת אדרבה בזה היה מכחיש את עצמו דהא לעיל @m1(מב יג)@m2 בפרשת מקץ כתיב כשבאו אל יוסף אמרו לו שעדיין חי אלא נמכר שנאמר והאחד איננו. י"ל דבירידה ראשונה אמרו האחד איננו אבל בירידה שנייה היו אומרים לו שמת וזה מיירי בירידה שנייה. ואף שלא נכתב בהדיא ששאל לו על אחיו שנאבד מה היה בו מ"מ יכולנו לומר ששאל לו דבלאו הכי אנו מוכרחים לומר כן דהא כתיב הכא איך שיוסף אמר להם הורידוהו אלי ואשימה עיני עליו ולעיל לא מצינו שיוסף היה אומר להם כן אלא ע"כ צריך לומר דהוא אמר להם כן אע"פ שלא נכתב לעיל מידי אם כן ה"נ צריכים אנו לפרש כן שבירידה שנייה כששאל על אביהם שאל נמי על אחיהם שנאבד ואז השיבו לו שמת מפני היראה כיון שראו שצוה להם להביא את בנימין שמא יצוה להם שיחפשו אחר הנאבד ויביאו לו ומשום הכי השיבו לו שבאה להם השמועה אחר החיפוש שהוא מת וק"ל: @psמאותה האם אין לו עוד אח.@sp רוצה לומר דהאי לאמו פירושו מאמו שלא יתכן לומר לאמו אלא בהיות אמו קיימת אבל לאחר מיתתה צריך אתה לומר שנשאר הוא מאמו:<QC>
@sc(כב)@sr<TIE>שמא ימות בדרך שהרי אמו בדרך מתה.@sp קשה לי דא"כ למה תלה בעזיבת אביו שהרי גם אם אביו ירד עמו לא יבא מפני טרחת הדרך שהרי רחל מתה על פני יעקב. וע"ק למה הזכיר יהודה עזיבת אביו ויעקב אמר פן יקראנו אסון ותלה הדבר בטורח ובחולשת הדרך. [נח"י]: @sc(כט)@sr<TIE>עכשיו כשהוא אצלי אני מתנחם בו.@sp דקשה לרש"י דכאן כתיב בשביל בנימין והורדתם את שיבתי ברעה שאולה ולעיל @m1(לז לה)@m2 בפרשת וישב כתב כן בשביל יוסף דכתיב כי ארד אל בני אבל שאולה. ומתרץ דודאי כבר בשביל יוסף הורידו שיבתו ברעה שאולה אלא עכשיו כשהוא כו'. א"נ דק"ל למה היה נצטער על בנימין יותר מרחל או יוסף או שמעון: @psעל אמו ועל אחיו.@sp וא"ת מנא ליה לרש"י שקאי ג"כ ארחל והא רחל לא נזכרה בקרא. וי"ל מדכתיב לעיל @m1(פסוק כז)@m2 שנים ילדה לי אשתי ה"פ שנים ילדה לי והיא אשתי ר"ל המיוחדת לי לפי שעיקר דירתו היה אצל רחל משמע שהיה מתאבל על רחל וע"י יוסף היה מתנחם וכשמת יוסף ונשאר בנימין הייתי מתנחם בו על אמו ועל אחיו ואם ימות זה דומה עלי כאילו שלשתן מתו ביום אחד. ולי נראה מדכתיב והורדתם את שיבתי ברעה שאולה ובפ' מקץ @m1(לעיל מב לח)@m2 כתיב ביגון שאולה יש לומר דהכי קאמר כבר הייתי מתנחם על אמו ועתה לא יהיו לי ניחומין על אמו וארד ברעה שאולה כמו שארז"ל @m1(יבמות סב:)@m2 השרוי בלא אשה שרוי בלא טובה וממילא הוא שורה ברעה. [מהרש"ל]: @sc(לב)@sr<TIE>להיות מנודה בב' עולמות.@sp וא"ת והא פירש"י לעיל @m1(מג ט)@m2 וחטאתי לך כל הימים בעולם הבא והכא פירש בשני עולמות. ונ"ל דהא יהודה בכאן היה מספר הדברים שדבר עם יעקב וא"כ כך היה לו למנקט בקרא מעם אבי לאמר אם לא אביאנו אליך וחטאתי לך כל הימים אלא ע"כ צ"ל וחטאתי לאבי הוא בעולם הזה בהיותו אבי קיים וגם לעולם שכולו יום דהיינו בעולם הבא. ואין לומר ולמה צריך יהודה עתה להתנצל את עצמו איך שנתקשר את עצמו בנידוי שני עולמות וי"ל משום דסבר שמא יוסף אינו מאמין בעונש עה"ב משום הכי הוצרך לו לומר גם עונש עולם הזה משא"כ גבי יעקב שהאמין בעונש עולם הבא וק"ל: @sc(לג)@sr<TIE>לכל דבר אני מעולה ממנו לגבורה וכו'.@sp קשה ממה נפשך מהו גבורה אם הוא גבור למלחמה הרי כתוב אח"כ למלחמה אם הוא לשימוש הרי גם כן כתיב לשימוש ול"ל למכתב גבורה אלא י"ל למלחמה לשימוש הוא פירוש של לגבורה כלומר למה אני גבור למלחמה ולשימוש: @sc(א)@sr<TIE>לא היה יכול לסבול שיהיו מצרים נצבים עליו כו'.@sp והכי משמע הפסוק ולא יכול יוסף לסבול שיהיו אחיו מתביישין לכל העם הנצבים עליו ר"ל נגד כל העם לפיכך צוה להוציאם דאל"כ למה הוציאם: @sc(ב)@sr<TIE>ואין זה ל' בית ממש כו'.@sp דא"כ לא היה לו לינקד וישמע בשו"א תחת השי"ן אלא בקמץ היה לינקוד תחת השי"ן. [מהרש"ל]:<QC>
@sc(ד)@sr<TIE>והראה להם שהוא מהול.@sp וא"ת מנא ליה לרש"י משום דהראה להם המילה היה אומר להם גשו שמא משום שראה אותם נסוגים לאחור היה אומר להם גשו. וי"ל דרש"י דייק מדכתיב גשו ולא כתיב קרבו אלי אלא מדכתיב ל' הגשה משמע הגשה קרובה ולמה היו צריכין ליגש כל כך קרוב לו אלא שהראה להם המילה. ואין להקשות מנא ליה לרש"י שראה אותם שנסוגים אחור דילמא מ"ש להו גשו אינו אלא משום שהראה להם שהוא מהול. דאם כן נא למה לי בשלמא אי ראה אותם שנסוגים אחור מ"ה הוצרך לומר עמהם מלת נא לדבר עמהם בל' רכה וכו' כדי שלא יתביישו אבל אם עמדו על מקומם למה דבר עמהם נא בל' תחנונים וק"ל: @sc(יא)@sr<TIE>לשון מוריש ומעשיר.@sp ולא מלשון הכרתה ושלוח כמו אכנו בדבר ואורישנו @m1(במדבר יד יב)@m2 כי לא יתכן זה שהרי היה ליוסף להאכיל לכל העם בשבע שני הרעב: @sc(יב)@sr<TIE>שאין לי שנאה על בנימין אחי כו'.@sp ותמוה לי מאי קישור יהיה לזה עם כי פי המדבר אליכם בלשון הקודש. [נח"י]:<QC>
@sc(יד)@sr<TIE>על שני מקדשות שעתידין להיות וכו'.@sp מדכתיב כאן צוארי ולא כתיב צואריו ונאמר בשיר השירים @m1(ז ה)@m2 צוארך כמגדל השן מה להלן מקדש אף כאן מקדש: @psעל משכן שילה כו'.@sp וא"ת דלמא כפשוטו בשלמא מה שפירש לעיל גבי יוסף משום דכתיב צוארי דהוא לשון רבים ולא כתיב צואריו אבל כאן כתיב צוארו דילמא כפשוטו. וזהו לשון הנחלת יעקב. הרא"ם האריך שם גם במתנות כהונה כתב צואריו לשון יחיד ולא ראו הגמרא בפ"ק דמגילה @m1(טז:)@m2 ואיתא נמי התם כמה צוארים הוי ליה לבנימין ופירש רש"י דל"ג ליה שכן דרך הכתוב לקרות צואר לשון רבים וכו'. ולפי"ז כל מה שטרח הרא"ם הוא ללא צורך. ול"נ דשנוי לשון קא דריש מדכתיב גבי אחיו ויבך עליהם ואילו גבי יוסף ובנימין הזכיר לשון צואר ש"מ לדרשא קאתי לרמוז על בית המקדש שנקרא צוארך כנ"ל. ומה שדרשו גבי בנימין שני מקדשות וגבי יוסף א' לפי שהאמת היה כך ולא מלשון רבים ויחיד דרשו כן: @sc(טז)@sr<TIE>כמו בבית פרעה וזה ל' בית ממש.@sp וא"ת מ"ש לעיל @m1(בפסוק ב)@m2 גבי וישמע בית פרעה שפי' שם שאינו בית ממש אלא אנשי ביתם. ולק"מ דלעיל א"א לפרש בית ממש מדכתיב וישמע בית פרעה השי"ן בשו"א ל' ויפעל דמשמע הבית שמע וזה אי אפשר דהל"ל וישמע השי"ן בקמ"ץ דמשמע שפיר שנשמע בבית פרעה כמו הכא דכתיב והקול נשמע בית פרעה לשון נפעל. [ממ"ש]:<QC>
@sc(יז)@sr<TIE>תבואה.@sp והוא פועל יוצא לשלישי כלומר שיטענו הבהמה בתבואה לאפוקי שלא תפרש שיטענו את בעירכם כלומר שיאכילו את בהמתם דא"כ מאי נפקא ליה מינה. [רא"ם]: @sc(יח)@sr<TIE>לעשותה כמצולה שאין בה דגים.@sp פירוש דבמים עמוקים אין דגים בעומקו אלא למעלה הולכים: @sc(יט)@sr<TIE>מפי לומר להם.@sp דק"ל למה לא כתוב מי צוה לו כן וע"ק למה כתיב אחריו זאת עשו בל' רבים הל"ל זאת עשה שהרי גם לעיל נא' בל' יחיד ואתה צויתה לכ"פ מפי וכו': @sc(כג)@sr<TIE>יין ישן שדעת זקנים נוחה הימנו.@sp כתב מהרש"ל מדלא כתיב בקרא מהו הטוב ששלח לו שמע מינה הוא דבר שאינו חשוב ולמה שלח לו לפי שליעקב היה טוב לכן פירש שהוא יין ישן שזה אינו דבר חשוב כל כך וליעקב היה דבר חשוב לפי שדעת זקנים נוחה ממנו וכו' עכ"ל: @sc(כד)@sr<TIE>אל תתעסקו בדבר הלכה כו'.@sp פירוש אם אתם עוסקים בדבר הלכה צריכים אתם לעיין בו יותר ואין דעתיכם על הדרך ומתוך כך טועה אתכם הדרך כלומר תתעו. רש"י פ"ק דתענית @m1(י:)@m2. ודווקא לעיין ולעסוק צוה להם אבל שלא למגרס לא צוה להם דהא אמרו רבותינו ז"ל @m1(שם)@m2 שנים שהיו מהלכים בדרך ואין ביניהם דברי תורה וכו': @psד"א אל תפסיעו פסיעה גסה כו'.@sp כתב מהרש"ל הפירוש הראשון הוא אליבא דחד מ"ד בגמרא @m1(שם)@m2 ושוב פירש רש"י ד"א אליבא דברייתא ופירש גם כן שתכניסו בחמה לעיר ושני פירושים פירשה הברייתא לפי שהברייתא ס"ל שפירוש אל תרגזו הוא לשון התגברות הליכה ולא ידעה הברייתא אם היא הליכה שאדם פוסע פסיעה גסה או כשאדם מהלך זמן ארוך כלומר עד הלילה ל"פ אלו שני פירושים א' של פסיעה ואחד של תכנסו בחמה לעיר רוצה לומר שאדם רוגז פוסע פסיעות גסות ואמר מר @m1(שם)@m2 פסיעה גסה נוטלת אחד מחמש מאות ממאור עיניו של אדם: @sc(כו)@sr<TIE>ואשר הוא מושל.@sp לפי שפי' של כי הוא אם ואם הוא אשר. [מהרש"ל]: @psלא היה לבו פונה אל הדברים כו'.@sp דהוקשה לו למה לא האמין שהוא חי והלא הוא עצמו היה חושדן שמא מכרוהו. ועל זה תירץ מכיון שאמרו שהוא מושל ואין זה הדעת סובלת להאמין שאיש נכרי ימשול וכ"ש במצרים שאין עבד מולך ומדהא ליתא הא נמי ליתא לכן לא היה פונה אל הדברים ודו"ק. [נח"י]: @sc(כז)@sr<TIE>סימן מסר להם במה היה עוסק כו'.@sp דקשה לרש"י דכתיב וידברו אליו וגו' דברי יוסף אחר כי לא האמין להם דמשמע שבאו לדבר אליו ולהוכיח לו שיאמנו דבריהם ומה היא הוכחה שהוכיחו אלא סימן מסר להם וכו' בפ' עגלה ערופה רוצה לומר העגלות דכתיב בקרא קרינן עגלות בסגו"ל תחת העין ושו"א תחת הג'. וא"ת והאיך אירע דבר זה שלמד אותו פרשת עגלה ערופה כשפירש ממנו. ויש לומר כשיוסף פירש מיעקב היה יעקב מלוה אותו עד עמק חברון כדפי' רש"י לעיל בפרשת וישב @m1(לז יד)@m2 בפסוק וישלחהו מעמק חברון ויוסף אמר לו חזור בך ואמר לו יעקב איני רשאי לחזור שחייב אדם ללות חבירו כדכתיב בפרשת עגלה ערופה @m1(דברים כא ז)@m2 בפסוק וידינו לא שפכה לא פטרנוהו בלא לויה כדפירש רש"י שם ומתוך כך למדו אותו פ' עגלה ערופה. ויהיה פירוש וירא את העגלות לשון הבנה שהגידו לו פרשת עגלה ערופה אז התבונן שאמת הוא: @psשרתה עליו שכינה שפירשה ממנו.@sp רוצה לומר דרוח היינו נבואה כדכתיב @m1(דה"א יב יט)@m2 ורוח לבשה את עמשי: @sc(א)@sr<TIE>חייב אדם בכבוד אביו יותר מכבוד זקנו כו'.@sp דק"ל דהל"ל לאלהי אבותיו או הל"ל לאלהי אברהם דהא הוא היה העיקר בפרסום אלהות ולא כן יצחק שקבל מאברהם: @sc(ד)@sr<TIE>הבטיחו להיות נקבר בארץ.@sp דייק מדכתיב אעלך משמע שארץ ישראל הוא שהיה גבוה מכל הארצות וק"ל: @sc(ז)@sr<TIE>סרח בת אשר ויוכבד בת לוי.@sp וא"ת והרי גם כתיב ובנותיו לשון רבים והרי לא היתה לו רק דינה. ואין לומר כרבי יהודה דאמר אחיות תאומות נולדו עם כל שבט ונשאום דהא לפני ירידתן מתו כדפירש רש"י בסמוך @m1(פסוק כו)@m2 וגם אין לומר כרבי נחמיה דאמר כנעניות היו אלא מהו בנותיו כלותיו שאין אדם נמנע מלקרות לחתנו בנו ולכלתו בתו. ולעיל בפרשת וישב @m1(לז לה)@m2 הביא רש"י הפלוגתא בפסוק ויקומו כל בניו וכל בנותיו לנחמו וא"כ בנותיו היינו כלותיו זה אינו דהא יוצאי ירכו קחשיב כאן. ולי נראה ליישב שדרך הכתוב כשידבר בייחוסי הרבים יאמר ביחיד לשון רבים ובני דן חושים @m1(פסוק כג)@m2 ובני פלוא אליאב @m1(במדבר כו ח)@m2 ומכל מקום אע"ג דבנותיו קאי אדינה לחוד אפ"ה היכא דאיכא לרבויי מרבינן ולא סמכינן אשנויי דחיקא ולכן פירש סרח ויוכבד. וכן משמע בב"ב @m1(קמג:)@m2. ואין להקשות איפכא בפסוק ויקומו לנחמו מנ"ל לר"י לומר תאומות ולרבי נחמיה כלותיו דילמא דינה לבדה היתה כמו הכא דשאני התם דכתיב וכל בנותיו. א"נ שאני הכא דאיכא יחוסי דרבים כנ"ל. [נח"י]: @sc(ח)@sr<TIE>על שם השעה קורא להם הכתוב באים כו'.@sp דק"ל הא משה רבינו כתב לנו את התורה ובימיו כבר באו אם כן הל"ל באו ועל זה פי' וכו':<QC>
@sc(י)@sr<TIE>בן דינה שנבעלה לכנעני כו'.@sp דקשה לרש"י הל"ל בכולן בני כנעניות למ"ד דכנעניות היו ולמה כתיב גבי שאול כנענית יותר מבכולן. ולמ"ד שעם כל אחד נולדה תאומה עמו ואותן אחיות היו נושאין א"כ לא הל"ל כנעניות כלל ומתרץ בן דינה וכו' והשתא מתרץ לתרווייהו: @sc(כו)@sr<TIE>צריכים אנו לומר שמתו כו'.@sp דאם לא כן למה לא היה חושב אותן בחשבון שאר בנים ולכך אמר מלבד נשי וגו' כלומר שמתו ואלו נשים נכריות הם ואינן בכלל יוצאי ירך יעקב והכתוב מפרש בעצמו הטעם. [מהרש"ל]: @psעשו שש נפשות היו לו כו'.@sp כדכתיב לעיל בפ' וישלח @m1(לו ו)@m2 ויקח עשו את נשיו וגו' ואת כל נפשו ביתו. וצריך לומר דטעות יש ברש"י דהא נפשות עשו לא היו אלא חמשה ומהמדרש מביא ששה וצריך עיון: @sc(כח)@sr<TIE>לתקן לו בית תלמוד כו'.@sp רצונו לומר, מדכתיב להורות חסר וי"ו שני, יש בו אותיות תורה:<QC>
@sc(כט)@sr<TIE>הוא עצמו אסר את הסוסים למרכבה.@sp דאם לא כן וירכב במרכבתו מבעיא ליה: @psיוסף נראה אל אביו.@sp דאין שייך לומר שיעקב נראה ליוסף שהרי יעקב לא הלך להראות לו אלא לראות הלך ועוד שהלך לארץ מצרים לגור שם אבל יוסף הלך לקראתו להיראות לאביו. [מהרש"ל]: @psאינו שם עליו עילות נוספות על חטאיו כו'.@sp ר"ל פירוש הוא על הפסוק שהביא כי לא על איש ישים עוד דפסוק זה קאי כשהקב"ה נפרע מן הרשעים אינו נפרע מהם יותר ממה שחטאו דהיינו אינו שם עליו וכו': @psואמרו רבותינו שהיה קורא את שמע.@sp מקשים העולם דילמא היה עומד ומתפלל. ונראה לי דהא אמרו רבותינו ז"ל @m1(ברכות כז.)@m2 אסור לעבור לפני המתפלל כדי שלא יבטל כוונתו וכ"ש יוסף איך נפל על צואריו שמא יבטל כוונת יעקב וכו' אבל ק"ש עיקר הכוונה היא בפסוק ראשון דהוא עיקר קבלת עול מלכות שמים והוא נפל עליו לאחר שקרא פסוק ראשון. ואם תאמר ולמה יוסף לא קרא ג"כ את שמע וי"ל דיוסף היה עוסק במצות כיבוד אביו ועוסק במצוה פטור מן המצוה. ועי"ל ויוסף היה פוטר עצמו בפסוק ראשון מפני שהיה טרוד כדאמרי' @m1(ברכות יג:)@m2 שמע ישראל וגו' זה היה ק"ש של רבי יהודה הנשיא מפני שהיה טרוד בגירסא עם התלמידים: @sc(ל)@sr<TIE>פשוטו כתרגומו.@sp כלומר לא שביקש למות מאחר שזכה לראות פניו כפי המובן ממנו דאדרבה מאחר שזכה לראות פניו ראוי להתפלל שיחיה כדי לשמוח עם בנו כימי ענויין: @sc(לא)@sr<TIE>ועוד אמר לו והאנשים רועי צאן וגו'.@sp דעתו של רש"י שלא תאמר הואיל וכתיב והאנשים רועי צאן וגו' שדבר באנפיה נפשיה הוא ולאחיו אמר כן והאנשים וגו' רוצה לומר אנשים אחרים אבל לא לפרעה לכן פירש ועוד אמר לו דבר זה והאנשים וגו': @sc(לד)@sr<TIE>לפי שהם להם אלהות.@sp לפי שהם יודעין שהרועים רועי צאן יודעין הויתן לפי שהם תמיד אצלם הילכך יודעין שאין בה ממש הלכך שונאין כל רועי צאן. א"נ ל' תועבה שבקרא הוא לשון עבודת אלילים כלומר שהמצרים נוהגים כבוד גדול ברועי צאן והם נחשבים בעיניהם כעבודת אלילים עצמה מ"ה יושיב אותם במיטב הארץ: @sc(ב)@sr<TIE>אלא טעם יש בדבר כו'.@sp שכל אותן ארבעים שנה שהיו ישראל במדבר היו עצמותיו של יהודה מתגלגלין בארון וכו' והביאו רש"י בוזאת הברכה @m1(דברים לג ז)@m2: @sc(ו)@sr<TIE>בקיאין באומנותן לרעות צאן.@sp ר"ל אין חיל זה לשון חסידות או לשון ממון:<QC>
@psעל צאן שלי.@sp מדכתיב והאנשים רועי צאן עבדיך וכיון שלא אמרו לפרעה אלא שהם רועי צאן ודאי מקנה דכתיב בקרא ג"כ קאי על צאן:<QC>
@sc(י)@sr<TIE>ומה ברכה ברכו שיעלה נילוס לרגליו וכו'.@sp זה הוא ממדרש תנחומא ויברך הוא ברכה ממש כמו שמסיק בסוף. דלפירוש ראשון לאו ברכה ממש אלא כדפירש כל הנפטרים נוטלים רשות ומשום הכי פריך ומה ברכה ברכו. א"נ דפירוש ראשון גם כן סבירא ליה דברכה ממש הוא דדרך כל הנפטרים מפני השרים מברכים אותו ורצה לומר ברכה ממש ועל זה קאי מה ברכה ברכו:<QC>
@sc(יב)@sr<TIE>לפי הצריך לכל בני ביתם.@sp כלומר דרך הטף הוא לפרר הלחם שלא לצורך ואמר שאף לפי צורך הטף שדרכן לפרר שהוא יותר מכדי צרכן כלכל אותן כל שכן שכלכל לפי הצורך לבני ביתם: @sc(יג)@sr<TIE>חוזר לענין הראשון כו'.@sp דהיינו שנה ראשונה דהא משבא יעקב למצרים כלה הרעב כדפירש רש"י בסמוך ועל כרחך דחוזר אתחילת שני הרעב שהיה קודם שבא יעקב למצרים: @psודומה לו כמתלהלה היורה זקים.@sp שהה"א הוא תמורת האל"ף כי אותיות אהו"י מתחלפים: @psנותנין לו את הכסף.@sp רוצה לומר שלא תאמר דשבר הוא לשון מכירה דאי ל' מכירה הוא היה לו לכתוב בשבר אשר הוא שובר אז היה קאי על יוסף שמכר להם אבל עכשיו דכתיב בשבר אשר הם שוברים קאי על העם שקונים מיוסף:<QC>
@sc(יח)@sr<TIE>כי אשר תם הכסף והמקנה כו'.@sp הוסיף מלת אשר במקום אם מפני שמלת אם מורה על תנאי ואין ענין תנאי נופל כאן. והוסיף מלות ובא הכל מפני שנראה מפשוטו שתם הכסף מיוסף לכן הוסיף מלת ובא הכל ליד אדוני כלומר כי כל הכסף שהיה לנו לא הוציאנו אותם לשום דבר כי הכל בא ליד אדונינו: @psכמו אם לא גויותנו.@sp דבלתי זה אי אפשר לפרש לשון אלא וגם לשון לא שהרי לא יתקשר עמו מלת אם ל"פ דלעולם לשון לא הוא ומקרא מסורס הוא אם לא גויתינו. וזהו שנקט רש"י אם לא גויתינו היינו בלתי ופירושו אלא גויתינו: @sc(יט)@sr<TIE>לזרוע האדמה כו'.@sp דאם לא כן ותן לחם או בר מבעיא ליה:<QC>
@psוהתחילו לזרוע וכלה הרעב כו'.@sp וא"ת אם כן יאמרו שיוסף בדאי הוא שהרי הוא פתר ז' שנה יהיה רעב. ויש לומר דלא כלה הרעב רק במצרים אבל לא בשאר ארצות ובראותם שהנילוס עולה לקראתו ידעו שע"י ברכתו של יעקב הוא: @sc(כ)@sr<TIE>קנויה לו.@sp פירוש ולא תחת ממשלתו שגם קודם זה כן היה: @sc(כא)@sr<TIE>יוסף מעיר לעיר כו'.@sp שלא תאמר פרעה הסמוך לו כי הקונה והמעביר והנותן זרע הכל יוסף היה: @psכן עשה לכל הערים אשר במלכות מצרים כו'.@sp פירוש שלא תאמר דוקא מקצה זה היה מחליף לקצה האחר אבל באמצע המדינה לא היה מחליף לכך אמר כל הערים וכו': @sc(כב)@sr<TIE>כל לשון כהן משרת לאלהות הוא כו'.@sp דכל מקום שנאמר כהן סתם ולא פירש לאיזה דבר הוא כהן מסתמא הוא כהן לאלהות וכ"ש כשהוא פירש כהן להשם או כהן לעכו"ם אבל כהן מדין כהן און שמזכיר שם המדינה או שם העיר שם שר ונשיא שלהם ולכן ת"א בכאן כומריא ואילו כהן און וכהן מדין תרגם רבא דאון רבא דמדין: @sc(כד)@sr<TIE>שבכל שנה.@sp לא בשנה ראשונה לבדה. והא דלא פירש זה לעיל גבי והיה בתבואת הארץ שבכל שנה שאז היה שב לכל הכתובים שאחריו כמו שהקשה רא"ם. י"ל דכאן מוכח שפיר דעל שנה זו כבר אמר הא לכם זרע וכו' וא"כ לזרע השדה ל"ל אלא ה"פ דאס"ד דלא עשה חוק זה אלא לשנה ראשונה בלבד ובשאר השנים לא יצטרכו ליתן החומש א"כ מה איכפת ליה אם יזרעו אי לא אלא שהחוק היה לכל שנה וא"כ הוצרך להזהיר שיזרעו כדי שלא יגרע החומש. [נח"י]: @psולאכול העבדים והשפחות אשר בבתיכם.@sp משום דכתיב אח"כ בהדיא לטפכם דהיינו בנים קטנים: @sc(כה)@sr<TIE>לעשות לנו זאת כמו שאמרת.@sp לא שהוא התחלת ענין שהיו מבקשים למצוא חן מעתה כי אין לו טעם במקום הזה. [רא"ם]: @psלהעלות לו המס הזה לכל שנה כו'.@sp לא שיהיו עבדים קנויים לו קנין הגוף דהא כתיב לעיל @m1(פסוק כ)@m2 ויקן יוסף את כל אדמת מצרים לפרעה וגו': @sc(כז)@sr<TIE>והיכן בארץ גשן כו'.@sp שלא תאמר שישבו בשתי ארצות במצרים ובגושן. [גור אריה]:<QC>
