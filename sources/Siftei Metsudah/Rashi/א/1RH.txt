@P(א)<TIE>@Kבראשית.@T אמר רבי יצחק, לא היה צריך להתחיל את התורה אלא מהַחֹדֶשׁ הַזֶּה לָכֶם, שהיא מצוה ראשונה שנצטוו ישראל ומה טעם פתח בבראשית @M(תנחומא כ"י יא),@T משום כֹּחַ מַעֲשָׂיו הִגִּיד לְעַמּוֹ לָתֵת לָהֶם נַחֲלַת גּוֹיִם @M(תהלים קיא, ו)@T, שאם יאמרו אומות העולם לישראל, ליסטים אתם, שכבשתם ארצות שבעה גוים, הם אומרים להם, כל הארץ של הקב"ה היא, הוא בראה ונתנה לאשר ישר בעיניו, ברצונו נתנה להם, וברצונו נטלה מהם ונתנה לנו @M(ב"ר)@T: @Kבראשית ברא. @Tאין המקרא הזה אומר אלא דרשני, כמו שאמרו חז"ל @M(בראשית רבה א, ו)@T בשביל התורה שנקראת רֵאשִׁית דַּרְכּוֹ @M(משלי ח, כב)@T, ובשביל ישראל @M(תנחומא כ"י ג)@T שנקראו רֵאשִׁית תְּבוּאָתֹה @M(ירמיה ב, ג)@T. ואם באת לפרשו כפשוטו כך פרשהו, בראשית בריאת שמים וארץ, והארץ היתה תוהו ובהו וחושך וגו', ויאמר אלהים יהי אור. ולא בא המקרא להורות סדר הבריאה לומר שאלו קדמו, שאם בא להורות, כך היה לו לכתוב, בראשונה ברא את השמים וגו', שאין לך ראשית במקרא שאינו דבוק לתיבה שלאחריו, כמו בְּרֵאשִׁית מַמְלְכוּת יְהוֹיָקִים @M(ירמיה כו, א)@T, רֵאשִׁית מַמְלַכְתּוֹ @M(בראשית י, י)@T, רֵאשִׁית דְּגָנְךָ @M(דברים יח, ד)@T, אף כאן אתה אומר בראשית ברא אלהים וגו' כמו בראשית ברוא, ודומה לו תְּחִלַּת דִבֶּר ה' בהושע @M(הושע א, ב)@T, כלומר תחלת דבורו של הקב"ה בְּהוֹשֵעַ ויאמר ה' אל הושע וגו'. ואם תאמר להורות בא, שֶׁאֵלוּ תחלה נבראו, ופירושו בראשית הכל ברא אלו, ויש לך מקראות שמקצרים לשונם וממעטים תיבה אחת, כמו כִּי לֹא סָגַר דַּלְתֵי בִטְנִי @M(איוב ג, ט)@T, ולא פירש מי הסוגר, וכמו יִשָּׁא אֶת חֵיל דַמֶּשֶׂק @M(ישעיה ח, ד)@T, ולא פירש מי ישאנו, וכמו אִם יַחֲרוֹשׁ בַּבְּקָרִים @M(עמוס ו, יב)@T, ולא פירש אם יחרוש אדם בבקרים, וכמו מַגִּיד מֵרֵאשִׁית אַחֲרִית @M(ישעיה מו, י)@T, ולא פירש מגיד מראשית דבר אחרית דבר. אם כן תמה על עצמך, שהרי המים קדמו, שהרי כתיב ורוח אלהים מרחפת על פני המים, ועדיין לא גלה המקרא בסידור הקודמים והמאוחרים כלום בריית המים מתי היתה, הא למדת, שקדמו המים לארץ, ועוד שהשמים מאש ומים נבראו @M(בראשית רבה ד, ז)@T, על כרחך לא לימד המקרא בסדר המוקדמים והמאוחרים כלום: @Kברא אלהים.@T ולא אמר ברא ה', שבתחלה עלה במחשבה לברֹאותו במדת הדין, וראה שאין העולם מתקיים, והקדים מדת רחמים ושתפה למדת הדין @M(בראשית רבה יב, טו)@T, והיינו דכתיב @M(ב, ד)@T בְּיוֹם עֲשׂוֹת ה' אֱלֹהִים אֶרֶץ וְשָׁמָיִם:<QC>
@P(ב)<TIE>@Kתהו ובהו.@T תהו לשון תָּמֵהַ ושממון, שאדם תוהה ומשתומם על בהו שבה: @Kתהו. @Tאשטורדי"שין בלע"ז: @Kבהו. @Tלשון ריקות וצַדוּ @M(אונקלוס)@T (סא"א): @Kעל פני תהום. @Tעל פני המים שעל הארץ: @Kורוח אלהים מרחפת.@T כסא כבוד עומד באויר, ומרחף על פני המים ברוח פיו של הקב"ה ובמאמרו, כיונה המרחפת על הקן @M(חגיגה טו. — ב"ר)@T, אקובטי"ר בלע"ז: @P(ד)<TIE>@Kוירא אלהים את האור כי טוב ויבדל.@T אף בזה אנו צריכין לדברי אגדה @M(חגיגה יב.)@T, רָאָהוּ שאינו כדאי להשתמש בו רשעים, והבדילו לצדיקים לעתיד לבא. ולפי פשוטו כך פרשהו, ראהו כי טוב, ואין נאה לו ולחשך שיהיו משתמשין בערבוביא, וקבע לזה תחומו ביום ולזה תחומו בלילה @M(ב"ר)@T: @P(ה)<TIE>@Kיום אחד.@T לפי סדר לשון הפרשה היה לו לכתוב יום ראשון, כמו שכתוב בשאר הימים, שני, ושלישי, רביעי, למה כתב אחד, לפי שהיה הקב"ה יחיד בעולמו, שלא נבראו המלאכים עד יום שני, כך מפורש בבראשית רבה @M(ג, ח־ט)@T: @P(ו)<TIE>@Kיהי רקיע. @Tיתחזק הרקיע @M(ב"ר)@T, שאף על פי שנבראו שמים ביום הראשון, עדיין לחים היו, וקָרְשּׁוּ בשני מגערת הקב"ה באומרו יהי רקיע, וזהו שנאמר עַמּוּדֵי שָׁמַיִם יְרוֹפָפוּ @M(איוב כו, יא)@T, כל יום ראשון, ובשני יִתְמְהוּ מִגַּעֲרָתוֹ, כאדם שמשתומם ועומד מגערת המאיים עליו: @Kבתוך המים. @Tבאמצע המים @M(אונקלוס)@T, שיש הפרש בין מים העליונים לרקיע כמו בין הרקיע למים שעל הארץ @M(ב"ר)@T, הא למדת, שהם תלוים במאמרו של מלך @M(חגיגה טו.)@T: @P(ז)<TIE>@Kויעש אלהים את הרקיע. @Tתקנו על עמדו, והוא עשייתו, כמו וְעָשְׂתָה אֶת צִפָּרְנֶיהָ @M(דברים כא יב)@T: @Kמעל לרקיע.@T על הרקיע לא נאמר, אלא מעל לרקיע, לפי שהן תלויים באויר. ומפני מה לא נאמר כי טוב ביום שני, לפי שלא היה נגמר מלאכת המים עד יום השלישי, והרי התחיל בה בשני, ודבר שלא נגמר אינו במלואו וטובו, ובשלישי שנגמרה מלאכת המים והתחיל וגמר מלאכה אחרת, כָּפַל בו כי טוב שני פעמים, אחת לגמר מלאכת השני, ואחת לגמר מלאכת היום @M(ב"ר)@T: @P(ח)<TIE>@Kויקרא אלהים לרקיע שמים. @Tשָׂא מים @M(ב"ר)@T, שָׁם מים, אש ומים, שערבן זה בזה ועשה מהם שמים @M(חגיגה יב.)@T (ס"א שמים. שם מים ד"א אש ומים): @P(ט)<TIE>@Kיקוו המים.@T שְטוּחִין היו על פני כל הארץ @M(פדר"א ה)@T, והִקוָום באוקינוס הוא הים הגדול שבכל הַיַמִים: @P(י)<TIE>@Kקרא ימים.@T והלא ים אחד הוא, אלא אינו דומה טעם דג העולה מן הים בעכו לדג העולה מן הים באספמיא @M(ב"ר)@T: @P(יא)<TIE>@Kתדשא הארץ דשא עשב. @Tלא דשא לשון עשב ולא עשב לשון דשא, ולא היה לשון המקרא לומר תעשיב הארץ, שֶׁמִינֵי דשאים מחולקין, כל אחד לעצמו נקרא עשב פלוני, ואין לשון לַמְדַבֵר לומר דשא פלוני, שלשון דשא הוא לבישת הארץ כשהיא מִתְמַלֵאת בדשאים: @Kתדשא הארץ.@T תתמלא ותתכסה לבוש עשבים @M(ר"ה יא.)@T, בלשון לע"ז נקרא דשא ארברי"ץ, כולן בערבוביא, וכל שורש לעצמו נקרא עשב: @Kמזריע זרע.@T שיגדל בו זרע לזרוע ממנו במקום אחר: @Kעץ פרי. @Tשיהא טעם העץ כטעם הפרי. והיא לא עשתה כן, אלא ותוצא הארץ וגו' ועץ עושה פרי, ולא העץ פרי, לפיכך כשנתקלל אדם על עונו נפקדה גם היא על עונה (ונתקללה ס"א אינו ודו"ק): @Kאשר זרעו בו.@T הן גרעיני כל פרי, שמהן האילן צומח כשנוטעין אותן: @P(יב)<TIE>@Kותוצא הארץ וגו'.@T אף על פי שלא נאמר למינהו בדשאין בציווייהן, שמעו שנצטוו האילנות על כך, ונשאו קל וחומר בעצמן, כדמפורש באגדה בשחיטת חולין @M(חולין ס.)@T: @P(יד)<TIE>@Kיהי מארת וגו'.@T מיום ראשון נבראו, וברביעי צוה עליהם להתלות ברקיע @M(חגיגה יב.)@T, וכן כל תולדות שמים וארץ נבראו ביום ראשון, וכל אחד ואחד נקבע ביום שנגזר עליו, הוא שכתוב את השמים, לרבות תולדותיהם, ואת הארץ, לרבות תולדותיה: @Kיהי מארת. @Tחסר וי"ו כתיב, על שהוא יום מְאֵרה ליפול אסכרה בתינוקות @M(מדרש אגדה)@T, הוא ששנינו @M(תענית כז:)@T, ברביעי היו מתענים על אסכרה שלא תפול בתינוקות: @Kלהבדיל בין היום ובין הלילה.@T משנגנז האור הראשון, אבל בשבעת (נ"א בג') ימי בראשית, שִמְשוּ האור והחשך הראשונים יחד, בין ביום בין בלילה: @Kוהיו לאתת.@T כשהמאורות לוקין סימן רע הוא לעולם @M(סוכה כט.)@T, שנאמר מֵאוֹתוֹת הַשָּׁמַיִם אַל תֵּחָתּוּ וגו' @M(ירמיה י, ב)@T, בעשותכם רצון הקב"ה, אין אתם צריכין לדאוג מן הפורענות: @Kולמועדים.@T על שם העתיד, שעתידים ישראל להצטוות על המועדות, והם נמנים למולד הלבנה: @Kולימים.@T שמוש החמה חצי יום ושמוש הלבנה חציו הרי יום שלם: @Kושנים.@T לסוף שס"ה ימים (ס"א ורביע יום), יגמרו מהלכתם בי"ב מזלות המשרתים אותם, והיא שנה, (ס"א והוא שס"ה יום ורביע יום) וחוזרים ומתחילים פעם שניה לסבב בגלגל כמהלכן הראשון @M(פס"ז)@T: @P(טו)<TIE>@Kוהיו למאורת. @Tעוד זאת ישמשו שיאירו לעולם: @P(טז)<TIE>@Kהמארת הגדולים.@T שוים נבראו, ונתמעטה הלבנה, על שקטרגה ואמרה אי אפשר לשני מלכים שישתמשו בכתר אחד @M(חולין ס:)@T: @Kהכוכבים.@T על ידי שמיעט את הלבנה, הִרְבָּה צבאיה להפיס דעתה @M(ב"ר)@T: @P(כ)<TIE>@Kנפש חיה. @Tשיהא בה חִיוּת: @Kשרץ.@T כל דבר חי שאינו גבוה מן הארץ קרוי שרץ. בעוף כגון זבובים, בשקצים כגון נמָלִים וחִיפוּשִׁים ותולעים, ובבריות כגון חולד ועכבר וחומט וכיוצא בהם וכן הדגים: @P(כא)<TIE>@Kהתנינם.@T דגים גדולים שֶׁבַיַם. ובדברי אגדה @M(פרק הספינה בבא בתרא עד:)@T הוא לויתן ובן זוגו, שבראם זכר ונקבה, והרג את הנקבה ומלחה לצדיקים לעתיד לבא, שאם יפרו וירבו, לא יתקיים העולם בפניהם. התנינם כתיב @M(ב"ר)@T: @Kנפש החיה. @Tנפש שיש בה חִיוּת: @P(כב)<TIE>@Kויברך אותם.@T לפי שמחסרים אותם וצדין מהם ואוכלין אותם, הוצרכו לברכה, ואף החיות הוצרכו לברכה, אלא מפני הנחש שעתיד לקללה לכך לא ברכן, שלא יהא הוא בכלל @M(מדרש אגדה)@T: @Kפרו.@T לשון פרי, כלומר עשו פירות: @Kורבו.@T אם לא אמר אלא פרו, היה אחד מוליד אחד ולא יותר, ובא ורבו שאחד מוליד הרבה: @P(כד)<TIE>@Kתוצא הארץ.@T הוא שפירשתי @M(פסוק יד)@T שהכל נברא מיום ראשון ולא הוצרכו אלא להוציאם: @Kנפש חיה.@T שיש בה חִיוּת (עיין לעיל פסוק כ'): @Kורמש. @Tהם שרצים, שהם נמוכים וְרוֹמשִׂים על הארץ ונראים כאילו נגררים, שאין הִלוּכָן ניכר. כל לשון רמש ושרץ בלשוננו קונמובי"ש (רענען): @P(כה)<TIE>@Kויעש.@T תקנם בצביונם בתקונן ובקומתן: @P(כו)<TIE>@Kנעשה אדם.@T עִנְוְתָנוּתוֹ של הקב"ה למדנו מכאן, לפי שהאדם הוא בדמות המלאכים ויתקנאו בו, לפיכך נמלך בהן, וכשהוא דן את המלכים הוא נמלך בפמליא שלו, שכן מצינו באחאב, שאמר לו מיכה רָאִיתִי אֶת ה' יוֹשִׁב עַל כִּסְאוֹ וְכָל צְבָא השָּׁמַיִם עוֹמְדִים עָלָיו מִימִינוֹ וּמִשְּׂמֹאלוֹ @M(מלכים א כב, יט)@T, וכי יש ימין ושמאל לפניו, אלא אלו מיימינים לִזְכוּת ואלו משמאילים לחובה, וכן בּגְזֵירַת עִירִין פִּתְגָמָא וּמֵאמַר קַדִּישִׁין שְׁאֵלְתָא @M(דניאל ד, יד)@T, אף כאן בפמליא שלו נטל רשות, אמר להם יש בעליונים כדמותי, אם אין כדמותי בתחתונים הרי יש קנאה במעשה בראשית: @Kנעשה אדם.@T אף על פי שלא סייעוהו ביצירתו, ויש מקום למינים לרדות, לא נמנע הכתוב מללמד דרך ארץ ומדת ענוה, שיהא הגדול נמלך ונוטל רשות מן הקטן @M(סנהדרין לח: — ב"ר)@T, ואם כתב אעשה אדם, לא למדנו שהיה מדבר עם בית דינו, אלא עם עצמו, ותשובתו כתובה בצדו, ויברא את האדם, ולא כתיב ויבראו @M(ב"ר)@T: @Kבצלמנו. @Tבדפוס שלנו: @Kכדמותנו.@T להבין ולהשכיל @M(מדרש אגדה)@T: @Kוירדו בדגת הים. @Tיש בלשון הזה לשון רידוי ולשון ירידה, זכה רודה בחיות ובהמות, לא זכה, נעשה ירוד לפניהם והחיה מושלת בו @M(ב"ר)@T: @P(כז)<TIE>@Kויברא אלהים את האדם בצלמו.@T בדפוס העשוי לו, שהכל נברא במאמר והוא נברא בידים, שנאמר וַתָּשֶׁת עָלַי כַּפֶּכָה @M(תהלים קלט, ה)@T, נעשה בחותם, כמטבע העשויה על ידי רושם שקורין קוני"ץ (ובכ"י קוי"ן והוא בלשון אשכנז שטעמפעל), וכן הוא אומר תִּתְהַפֵּךְ כְּחוֹמֶר חוֹתָם @M(איוב לח, יד)@T: @Kבצלם אלהים ברא אותו.@T פירש לך, שאותו צלם המתוקן לו, צלם דיוקן יוצרו הוא: @Kזכר ונקבה ברא אותם.@T ולהלן הוא אומר וַיִּקַּח אַחַת מִצַּלְעוֹתָיו וגו' @M(בראשית ב, כא)@T, מדרש אגדה @M(ברכות סא. — ב"ר)@T שנבראו שני פרצופים בריאה ראשונה ואחר כך חלקן, ופשוטו של מקרא, כאן הודיעך שנבראו שניהם בששי, ולא פירש לך כיצד ברייתן, ופירש לך במקום אחר: @P(כח)<TIE>@Kוכבשה. @Tחסר וי"ו, ללמדך שהזכר כובש את הנקבה, שלא תהא יצאנית @M(ב"ר)@T, ועוד ללמדך, שהאיש שדרכו לכבוש, מצווה על פריה ורביה, ולא האשה @M(יבמות סה: — ב"ר)@T: @P(כט_ל)<TIE>@Kלכם יהיה לאכלה. ולכל חית הארץ.@T הִשְוָה להם בהמות וחיות למאכל, ולא הרשה לאדם ולאשתו להמית בריה ולאכול בשר, אך כל ירק עשב יאכלו יחד כלם, וכשבאו בני נח התיר להם בשר @M(סנהדרין נט:)@T, שנאמר כָּל רֶמֶשׂ אֲשֶׁר הוּא חַי וגו' @M(ט, ג)@T, כירק עשב שהתרתי לאדם הראשון, נתתי לכם את כל: @P(לא)<TIE>@Kיום הששי.@T הוסיף ה' בששי, בגְמַר מעשה בראשית, לומר שהתנה עמהם על מנת שיקבלו עליהם ישראל חמשה חומשי תורה @M(תנחומא בראשית א)@T. דבר אחר, יום הששי, שכלם תלוים ועומדים עד יום הששי, הוא ששי בסיון (ס"א שביום ו' בסיון שקבלו ישראל התורה נתחזקו כל יצירת בראשית, ונחשב כאילו נברא העולם עתה, וזהו יום הששי בה"א, שאותו יום ו' בסיון) המוכן למתן תורה @M(שבת פח.)@T: @P(ב)<TIE>@Kויכל אלהים ביום השביעי.@T ר' שמעון אומר, בשר ודם שאינו יודע עתיו ורגעיו, צריך להוסיף מחול על הקודש, אבל הקב"ה שיודע עתיו ורגעיו, נכנס בו כחוט השערה ונראה כאלו כלה בו ביום @M(ב"ר)@T. דבר אחר, מה היה העולם חסר, מנוחה, באת שבת באת מנוחה, כלתה ונגמרה המלאכה @M(ב"ר)@T: @P(ג)<TIE>@Kויברך ויקדש. @Tברכו במן, שכל ימות השבוע ירד להם עומר לגלגולת, ובששי לחם משנה. וקדשו במן, שלא ירד כלל בשבת, והמקרא כתוב על שם העתיד: @Kאשר ברא אלהים לעשות.@T המלאכה שהיתה ראויה לעשות בשבת, כפל ועשאה בששי, כמו שמפורש בבראשית רבה @M(יא, ט)@T: @P(ד)<TIE>@Kאלה.@T האמורים למעלה: @Kתולדות השמים והארץ בהבראם ביום עשות ה'. @Tללמדך שכלם נבראו בראשון. דבר אחר בהבראם, בה' בראם @M(מנחות כט:)@T, שנאמר בְּיָה ה' צוּר עוֹלָמִים, @M(ישעיה כו, ד)@T בב' אותיות הללו של השם, יצר שני עולמים, ולמדך כאן שהעולם הזה נברא בה"א, (ס"א רמז כמו שה"א פתוחה למטה, כך העולם פתוח לשָּׁבים בתשובה, ועולם הבא נברא ביו"ד, לומר שצדיקים שבאותו זמן מועטים @M(מנחות שם)@T, כמו י' שהיא קטנה באותיות). רמז שירדו הרשעים למטה לראות שחת, כה"א זאת שסתומה מכל צדדיה, ופתוחה למטה לרדת דרך שם: @P(ה)<TIE>@Kטרם יהיה בארץ.@T כל טרם שבמקרא לשון עד לא הוא, ואינו לשון קודם, ואינו נפעל לומר הטרים כאשר יאמר הקדים, וזה מוכיח, ועוד אחר כִּי טֶרֶם תִּירְאוּן @M(שמות ט, ל)@T, עדיין לא תיראון. ואף זה תפרש עדיין לא היה בארץ, כשנגמרה בריאת העולם בששי קודם שנברא אדם, וכל עשב השדה עדיין לא צמח, ובג' שכתוב ותוצא, לא יצאו, אלא על פתח הקרקע עמדו עד יום ששי @M(חולין ס:)@T, ולמה, כי לא המטיר, ומה טעם לא המטיר, לפי שאדם אין לעבוד את האדמה, ואין מכיר בטובתן של גשמים, וכשבא אדם וידע שהם צורך לעולם, התפלל עליהם וירדו, וצמחו האילנות והדשאים @M(שם)@T: @Kה' אלהים.@T ה' הוא שמו, אלהים, שהוא שליט ושופט על כל העולם, וכן פירוש זה בכל מקום לפי פשוטו, ה' שהוא אלהים: @P(ו)<TIE>@Kואד יעלה. @Tלענין ברייתו של אדם העלה התהום, והשקה עננים לשרות העפר, ונברא אדם, כגַבָּל זה שנותן מים ואחר כך לש את העיסה, אף כאן והשקה, ואחר כך וייצר @M(ב"ר)@T: @P(ז)<TIE>@Kוייצר. @Tשתי יצירות, יצירה לעולם הזה ויצירה לתחיית המתים @M(ב"ר)@T, אבל בבהמה שאינה עומדת לדין, לא נכתב ביצירתה שני יודי"ן: @Kעפר מן האדמה.@T צבר עפרו מכל האדמה, מארבע רוחות @M(סנהדרין לח.)@T, שבכל מקום שימות שם, תהא קולטתו לקבורה @M(תנחומא פקודי ג)@T. דבר אחר, נטל עפרו ממקום שנאמר בו מִזְבַּח אֲדָמָה תַּעֲשֶׂה לִּי @M(שמות כ, כ)@T, הלואי תהא לו אדמה כפרה ויוכל לעמוד @M(ב"ר)@T: @Kויפח באפיו.@T עשאו מן התחתונים ומן העליונים, גוף מן התחתונים ונשמה מן העליונים, לפי שביום ראשון נבראו שמים וארץ, בשני ברא רקיע לעליונים, בשלישי תראה היבשה לתחתונים, ברביעי ברא מאורות לעליונים, בחמישי ישרצו המים לתחתונים, הוזקק בששי לבראות בו מעליונים ומתחתונים, ואם לאו יש קנאה במעשה בראשית, שיהיו אלו רבים על אלו בבריאת יום אחד @M(ב"ר)@T: @Kלנפש חיה.@T אף בהמה וחיה נקראו נפש חיה, אך זו של אדם חיה שבכולן, שנתוסף בו דעה ודבור @M(אונקלוס)@T: @P(ח)<TIE>@Kמקדם. @Tבמזרחו של עדן נטע את הגן, ואם תאמר הרי כבר נאמר ויברא וגו' את האדם וגו', ראיתי בברייתא של ר' אליעזר בנו של ר' יוסי הגלילי מל"ב מדות שהתורה נדרשת וזו אחת מהן, כלל שלאחריו מעשה הוא פרטו של ראשון, ויברא את האדם וגו', זהו כלל, סָתַם בריאתו מהיכן וסָתַם מעשיו, חזר ופירש ויצר ה' אלהים וגו', ויצמח לו גן עדן, ויניחהו בגן עדן, וַיַפֵל עליו תרדמה, השומע סבור שהוא מעשה אחר, ואינו אלא פרטו של ראשון. וכן אצל הבהמה חזר וכתב ויצר ה' וגו' מן האדמה כל חית השדה @M(יט)@T, כדי לפרש וַיָבֵא אל האדם לקרות שם, וללמד על העופות שנבראו מן הרקק: @P(ט)<TIE>@Kויצמח.@T לענין הגן הכתוב מדבר: @Kבתוך הגן. @Tבאמצע הגן @M(אונקלוס)@T:<QC>
@P(יא)<TIE>@Kפישון. @Tהוא נילוס נהר מצרים @M(זוהר א, קכה)@T, ועל שם שמימיו מתברכין ועולין ומשקין את הארץ נקרא פישון, כמו ופָשוּ פָּרָשָׁיו @M(חבקוק א, ח)@T. דבר אחר פישון, שהוא מגדל פשתן @M(ב"ר)@T, שנאמר אצל מצרים ובוֹשׁוּ עוֹבְדֵי פִשְׁתִּים @M(ישעיה יט, ט)@T: @P(יג)<TIE>@Kגיחון.@T שהיה הולך והומה והמייתו גדולה מאד, כמו וְכִי יִגַּח @M(שמות כא, כח)@T, שמנגח והולך והומה: @P(יד)<TIE>@Kחדקל. @Tשמימיו חדין וקלין @M(ברכות נט: — ב"ר)@T: @Kפרת. @T@Tשמימיו פרין ורבין @M(שם שם)@T, ומברין את האדם: @Kכוש ואשור.@T עדיין לא היו, וכתב המקרא על שם העתיד @M(ב"ר)@T: @Kקדמת אשור.@T למזרחה של אשור: @Kהוא פרת.@T החשוב על כולם, הנזכר על שם ארץ ישראל @M(ב"ר)@T: @P(טו)<TIE>@Kויקח. @Tלקחו בדברים נאים, ופתהו ליכנס @M(ב"ר טז, ה)@T: @P(יח)<TIE>@Kלא טוב היות וגו'.@T שלא יאמרו שתי רשויות הן, הקב"ה בעליונים יחיד ואין לו זוג, וזה בתחתונים ואין לו זוג @M(פדר"א יב)@T: @Kעזר כנגדו.@T זכה עזר, לא זכה כנגדו @M(יבמות סג. — ב"ר)@T להלחם: @P(יט)<TIE>@Kויצר וגו' מן האדמה.@T היא יצירה היא עשייה האמורה למעלה ויעש אלהים את חית הארץ וגו', אלא בא ופירש שהעופות נבראו מן הרקק, לפי שאמר למעלה מן המים נבראו, וכאן אמר מן האדמה נבראו. ועוד למדך כאן, שבשעת יצירתן, מיד בו ביום, הביאם אל האדם לקרות להם שֵם @M(חולין כז:)@T. ובדברי אגדה @M(ב"ר יז, ד)@T יצירה זו לשון רידוי וכבוש, כמו כִּי תָצוּר אֶל עִיר @M(דברים כ, יט)@T, שכָבשן תחת ידו של אדם: @Kוכל אשר יקרא לו האדם נפש חיה וגו'.@T סרסהו ופרשהו, כל נפש חיה אשר יקרא לו האדם שֵם, הוא שמו לעולם: @P(כ כא)<TIE>@Kולאדם לא מצא עזר. ויפל ה' אלהים תרדמה.@T כשהביאן, הביאן לפניו כל מין ומין, זכר ונקבה, אמר, לכלם יש בן זוג ולי אין בן זוג @M(ב"ר שם)@T, מיד ויפל. @Kמצלעותיו.@T מסטריו @M(ב"ר)@T, כמו וּלְצֶלַע הַמִּשְּׁכָּן @M(שמות כו, כ)@T, זהו שאמרו שני פרצופין נבראו @M(ברכות סא:)@T: @Kויסגור. @Tמקום החתך @M(שם)@T: @Kויישן ויקח.@T שלא יראה חתיכת הבשר שממנו נבראת, ותתבזה עליו @M(סנהדרין לט.)@T: @P(כב)<TIE>@Kויבן.@T כבנין, רחבה מלמטה וקצרה מלמעלה, לקבל הולד @M(ברכות סא: — ב"ר)@T, כאוצר של חטים שהוא רחב מלמטה וקצר מלמעלה, שלא יַכְבִּיד משאו על קירותיו: @Kויבן את הצלע לאשה. @Tלהיות אשה, כמו וַיּעַש אוֹתוֹ גִדְעוֹן לְאֵפוֹד @M(שופטים ח, כז)@T, להיות אפוד: @P(כג)<TIE>@Kזאת הפעם.@T מלמד שבא אדם על כל בהמה וחיה, ולא נתקררה דעתו עד שבא על חוה @M(יבמות סג.)@T: @Kלזאת יקרא אשה כי מאיש וגו'.@T לשון נופל על לשון, מכאן שנברא העולם בלשון הקדש (ב"ר יח, ד)@T: @P(כד)<TIE>@Kעל כן יעזב איש.@T רוח הקדש אומרת כן, לאסור על בני נח העריות @M(סנהדרין נז:)@T: @Kלבשר אחד.@T הולד נוצר על ידי שניהם, ושם נעשה בשרם אחד @M(שם נח.)@T:<QC>
@P(כה)<TIE>@Kולא יתבוששו.@T שלא היו יודעים דרך צניעות להבחין בין טוב לרע, ואף על פי שנִתְּנָה בו דעה לקרות לו שמות, לא נתן בו יצר הרע, עד אכלו מן העץ ונכנס בו יצר הרע, וידע מה בין טוב לרע @M(פס"ז)@T: @P(א)<TIE>@Kוהנחש היה ערום.@T מה ענין זה לכאן, היה לו לסמוך וַיַעַשׂ לְאָדָם וּלְאִשְׁתּוֹ כָּתְנוֹת עוֹר וַיַּלְבִּישֵׁם, אלא ללמדך מאיזו סבה קפץ הנחש עליהם, ראה אותם ערומים ועסוקים בתשמיש לעין כל, ונתאוה לה @M(ב"ר יח, ו)@T: @Kערום מכל. @Tלפי ערמתו וגדולתו היתה מפלתו, ערום מכל ארור מכל @M(שם יט, א)@T: @Kאף כי אמר וגו'.@T שמא אמר לכם לא תאכלו מכל וגו', ואף על פי שראה אותם אוכלים משאר פירות, הִרְבָּה עליה דברים, כדי שתשיבנו ויבא לדַבֵּר באותו העץ:<QC>
@P(ג)<TIE>@Kולא תגעו בו.@T הוסיפה על הצווי, לפיכך באה לידי גרעון @M(סנהדרין כט.)@T, הוא שנאמר אַל תּוֹסְףְ עַל דְּבָרָיו @M(משלי ל, ו)@T: @P(ד)<TIE>@Kלא מות תמותון.@T דחפה עד שנגעה בו, אמר לה כשם שאין מיתה בנגיעה כך אין מיתה באכילה @M(ב"ר יט, ג)@T:<QC>
@P(ה)<TIE>@Kכי יודע.@T כל אומן שונא את בני אומנותו, מן העץ אכל וברא את העולם @M(שם, ד)@T:<QC>
@Kוהייתם כאלהים.@T יוצרי עולמות @M(ב"ר)@T: @P(ו)<TIE>@Kותרא האשה.@T ראתה דבריו של נחש והנאו לה והאמינתו @M(ב"ר)@T: @Kכי טוב העץ.@T להיות כאלהים: @Kוכי תאוה הוא לעינים.@T כמו שאמר לה ונפקחו עיניכם: @Kונחמד להשכיל. @T@Tכמו שאמר לה יודעי טוב ורע: @Kותתן גם לאישה.@T שלא תמות היא ויחיה הוא וישא אחרת @M(פדר"א יג)@T: @Kגם.@T לרבות בהמה וחיה @M(ב"ר)@T: @P(ז)<TIE>@Kותפקחנה וגו'. @Tלענין החכמה דִבֵּר הכתוב, ולא לענין רֶאִיָה ממש @M(ב"ר)@T, וסוף המקרא מוכיח: @Kוידעו כי עירומים הם.@T אף הסומא יודע כשהוא ערום, אלא מהו וידעו כי עירומים הם, מצוה אחת היתה בידם ונתערטלו הימנה @M(ב"ר יט, ו)@T: @Kעלה תאנה. @Tהוא העץ שאכלו ממנו, בדבר שנתקלקלו בו נתקנו @M(סנהדרין ע:)@T, אבל שאר העצים מנעום מליטול עליהם @M(ב"ר)@T. ומפני מה לא נתפרסם העץ, שאין הקב"ה חפץ להונות בריה, שלא יכלימוהו ויאמרו זה שלקה העולם על ידו. @M(מדרש רבי תנחומא וירא פי"ד)@T: @P(ח)<TIE>@Kוישמעו. @T@Tיש מדרשי אגדה רבים, וכבר סדרום רבותינו על מכונם בבראשית רבה ובשאר מדרשות, ואני לא באתי אלא לפשוטו של מקרא, ולאגדה המישבת דברי המקרא דָבָר דָבוּר על אופְנָיו: @Kוישמעו.@T מה שמעו, שמעו את קול הקב"ה שהיה מתהלך בגן:<QC>
@Kלרוח היום.@T לאותו רוח שהשמש באה משם (ס"א לשם ודוק כי כן עיקר), וזו היא מערבית @M(ב"ר)@T, שלפנות ערב חמה במערב והמה סרחו בעשירית @M(סנהדרין לח:)@T: @P(ט)<TIE>@Kאיכה.@T יודע היה היכן הוא, אלא ליכנס עמו בדברים, שלא יהא נבהל להשיב אם יענישהו פתאום @M(מדרש אגדה)@T. וכן בקין אמר לו אֵי הֶבֶל אָחִיךָ @M(בראשית ד, ט)@T, וכן בבלעם מִי הָאֲנָשִׁים הָאֵלֶּה עִמָּךְ @M(במדבר כב, ט)@T, ליכנס עמהם בדברים, וכן בחזקיהו @M(ישעיה לט, א)@T בשלוּחי מְרוֹדַךְ בַּלַאֲדָן @M(ב"ר)@T: @P(יא)<TIE>@Kמי הגיד לך.@T מאין לך לדעת מה בשת יש בעומד ערום:<QC>
@Kהמן העץ. @Tבתמיה: @P(יב)<TIE>@Kאשר נתתה עמדי.@T כאן כפר בטובה @M(עבודה זרה ה:)@T: @P(יג)<TIE>@Kהשיאני. @Tהטעני  @M(אונקלוס)@T, כמו @M(ישעיה לו, יד)@T אַל יַשִּׁיא אֶתְכֶם חִזְקִיָּהוּ @M(ב"ר)@T:@M @P(יד)<TIE>@Kכי עשית זאת. @Tמכאן שאין מהפכים בזכותו של מסית, שאילו שאלו למה עשית זאת, היה לו להשיב דברי הרב ודברי התלמיד דברי מי שומעין @M(סנהדרין כט.)@T: @Kמכל הבהמה ומכל חית השדה. @Tאם מבהמה נתקלל, מחיה לא כל שכן, העמידו רבותינו מדרש זה במסכת בכורות @M(ח.)@T, ללמד שימי עיבורו של נחש שבע שנים:<QC>
@Kעל גחונך תלך.@T רגלים היו לו ונקצצו @M(סוטה ט: — ב"ר)@T: @P(טו)<TIE>@Kואיבה אשית.@T אתה לא נתכוונת אלא שימות אדם כשיאכל הוא תחלה ותשא את חוה @M(ב"ר)@T, ולא באת לדבר אל חוה תחלה אלא לפי שהנשים דעתן קלות להתפתות, ויודעות לפתות את בעליהן, לפיכך ואיבה אשית @M(סוטה ט:)@T: @Kישופך.@T יכתתך, כמו וָאֶכּוֹת אֹתוֹ @M(דברים ט, כא)@T, ותרגומו ושפית יתיה:<QC>
@Kואתה תשופנו עקב.@T לא יהא לך קומה, ותשכנו בעקבו, ואף משם תמיתנו. ולשון תשופנו, כמו נָשַׁף בָּהֶם @M(ישעיה מ, כד)@T, כשהנחש בא לנשוך הוא נושף כמין שריקה, ולפי שהלשון נופל על הלשון, כתב לשון נשיפה בשניהם:<QC>
@P(טז)<TIE>@Kעצבונך.@T זה צער גידול בנים @M(עירובין ק:)@T: @Kוהרנך.@T זה צער העבור @M(שם)@T: @Kבעצב תלדי בנים. @Tזה צער הלידה @M(שם)@T: @Kואל אישך תשוקתך.@T לתשמיש, ואף על פי כן אין לך מצח לתובעו בפה, אלא הוא ימשול בך, הכל ממנו ולא ממך @M(שם)@T: @Kתשוקתך.@T תאותך, כמו וְנַפְשׁוֹ שׁוֹקֵקָה @M(ישעיה כט, ח)@T:<QC>
@P(יז)<TIE>@Kארורה האדמה בעבורך.@T תעלה לך דברים ארורים, כגון זבובים ופרעושים ונמלים @M(ב"ר)@T, משל ליוצא לתרבות רעה, והבריות מקללות שדים שינק מהם @M(ירושלמי כלאים א, ז)@T: @P(יח)<TIE>@Kוקוץ ודרדר תצמיח לך.@T הארץ, כשתזרענה מיני זרעים, תצמיח קוץ ודרדר קונדס ועכביות @M(ב"ר)@T, והן נאכלים על ידי תיקון @M(ביצה לד.)@T. @Kואכלת את עשב השדה.@T ומה קללה היא זו, והלא בברכה נאמר לו @M(א, כט)@T הִנֵּה נָתַתִּי לָכֶם אֶת כָּל עֵשֶׂב זוֹרֵעַ זֶרַע וגו', אלא מה אמור כאן בראש הענין, ארורה האדמה בעבורך בעצבון תאכלנה, ואחר העצבון וקוץ ודרדר תצמיח לך, כשתזרענה קטניות או ירקות גנה, היא תצמיח לך קוצים ודרדרים ושאר עשבי שדה, ועל כרחך תאכלם: @P(יט)<TIE>@Kבזעת אפיך.@T לאחר שתטרח בו הרבה: @P(כ)<TIE>@K ויקרא האדם.@T חזר הכתוב לענינו הראשון ויקרא האדם שמות, ולא הפסיק, אלא ללמדך שעל ידי קריאת שמות נזדווגה לו חוה, כמו שכתוב ולאדם לא מצא עזר כנגדו, לפיכך ויפל תרדמה, ועל ידי שכתב ויהיו שניהם ערומים, סמך לו פרשת הנחש, להודיעך, שמתוך שראה אותם ערומים וראה אותם עסוקים בתשמיש, נתאוה לה ובא עליהם במחשבה ובמרמה: @Kחוה. @Tנופל על לשון חיה, שמחיה את ולדותיה, כאשר תאמר מֶה הֹוֶה לָאָדָם @M(קהלת ב, כב)@T בלשון היה @M(פס"ז)@T: @P(כא)<TIE>@Kכתנות עור.@T יש דברי אגדה @M(ב"ר)@T אומרים חלקים כצפורן היו מדובקים על עורן. ויש אומרים דבר הבא מן העור, כגון צמר הארנבת שהוא רך וחם, ועשה להם כתנות ממנו @M(סוטה יד. — ב"ר)@T: @P(כב)<TIE>@Kהיה כאחד ממנו.@T הרי הוא יחיד בתחתונים כמו שאני יחיד בעליונים @M(ב"ר)@T, ומה היא יחידתו, לדעת טוב ורע, מה שאין כן בבהמה וחיה: @Kועתה פן ישלח ידו וגו'.@T וּמִשֶׁיִחְיֶה לעולם, הרי הוא קרוב להטעות הבריות אחריו, ולומר אף הוא אלוה. ויש מדרשי אגדה, אבל אין מיושבין על פשוטו: @P(כד)<TIE>@Kמקדם לגן עדן.@T במזרחו של גן עדן, חוץ לגן: @Kאת הכרובים.@T מלאכי חבלה @M(ב"ר)@T: @Kהחרב המתהפכת.@T ולה להט לאיים עליו מלכנוס עוד לגן. תרגום להט שְׁנַן, כמו שלף שננא @M(סנהדרין פב.)@T ובלשון לע"ז למ"א. ומדרש אגדה יש @M(ב"ר)@T, ואני איני בא אלא לפשוטו: @P(א)<TIE>@Kוהאדם ידע.@T כבר קודם הענין של מעלה, קודם שחטא ונטרד מגן עדן, וכן ההריון והלידה @M(סנהדרין לח:)@T, שאם כתב וידע אדם, נשמע שלאחר שנטרד היו לו בנים: @Kקין.@T על שם קניתי: @Kאת ה'.@T כמו עם ה', כשברא אותי ואת אישי, לבדו בראנו, אבל בזה שותפים אנו עמו @M(נדה לא.)@T: @Kאת קין את אחיו את הבל.@T ג' אתים ריבויים הם, מלמד שתאומה נולדה עם קין, ועם הבל נולדו שנים, לכך נאמר ותוסף @M(ב"ר כב, ג)@T: @P(ב)<TIE>@Kרועה צאן.@T לפי שנתקללה האדמה, פירש לו מעבודתה @M(מדרש אגדה)@T:<QC>
@P(ג)<TIE>@Kמפרי האדמה.@T מן הגרוע @M(ב"ר)@T. ויש אגדה @M(תנחומא)@T שאומרת זרע פשתן היה. (דבר אחר מפרי, מאיזה שבא לידו לא טוב ולא מובחר): @P(ד)<TIE>@Kוישע.@T ויפן. וכן וְאֶל מִנְחָתוֹ לֹא שָׁעָה, לא פנה. וכן וְאַל יִשְׁעוּ @M(שמות ח, ט)@T, אל יפנו. וכן שְׁעֵה מֵעָלָיו @M(איוב יד, ו)@T, פנה מעליו: @Kוישע.@T ירדה אש וְלִחַכָה מנחתו @M(פס"ז)@T:<QC>
@P(ז)<TIE>@Kהלא אם תיטיב.@T כתרגומו פירושו: @Kלפתח חטאת רובץ.@T לפתח קברך חטאתך שמור @M(מדרש אגדה)@T: @Kואליך תשוקתו.@T של חטאת, הוא יצר הרע, תמיד שוקק ומתאוה להכשילך @M(שם)@T: @Kואתה תמשל בו.@T אם תרצה תתגבר עליו @M(שם)@T:<QC>
@P(ח)<TIE>@Kויאמר קין.@T נכנס עמו בדברי ריב ומצה, להתעולל עליו להרגו. ויש בזה מדרשי אגדה, אך זה ישובו של מקרא: @P(ט)<TIE>@Kאי הבל אחיך.@T להכנס עמו בדברי נחת, אולי ישוב ויאמר אני הרגתיו וחטאתי לך: @Kלא ידעתי.@T נעשה כגונב דעת העליונה: @Kהשומר אחי.@T לשון תימה הוא, וכן כל ה"א הנקודה בחטף פת"ח: @P(י)<TIE>@Kדמי אחיך.@T דמו ודם זרעיותיו. דבר אחר, שעשה בו פצעים הרבה, שלא היה יודע מהיכן נפשו יוצאה @M(סנהדרין לז:)@T: @Kמן האדמה.@T יותר ממה שנתקללה היא כבר בעונה, וגם בזו הוסיפה לחטוא: @P(יא)<TIE>@Kאשר פצתה את פיה לקחת את דמי אחיך וגו'.@T והנני מוסיף לה קללה אצלך, לא תוסף תת כחה (ס"א הכל דבור אחד ממן האדמה עד כאן): @P(יב)<TIE>@Kנע ונד.@T אין לך רשות לדור במקום אחד: @P(יג)<TIE>@Kגדול עוני מנשוא. @Tבתמיה, אתה טוען עליונים ותחתונים, ועוני אי אפשר לטעון @M(ב"ר כב, יא)@T: @P(טו)<TIE>@Kלכן כל הורג קין.@T זה אחד מן המקראות שקצרו דבריהם ורמזו ולא פירשו, לכן כל הורג קין, לשון גערה, כה יעשה לו, כך וכך עונשו, ולא פירש עונשו: @Kשבעתים יוקם.@T איני רוצה להנקם מקין עכשיו, לסוף שבעה דורות אני נוקם נקמתי ממנו, שיעמוד למך מבני בניו ויהרגהו. וסוף המקרא שאמר שבעתים יוקם, והיא נקמת הבל מקין, למדנו שתחלת מקרא לשון גערה היא, שלא תהא בריה מזיקתו. וכיוצא בו וַיֹּאמֶר דָּוִד כָּל מַכֵּה יְבוּסִי וְיִגַּע בַּצִּנּוֹר @M(שמואל־ב ה, ח)@T, ולא פירש מה יעשה לו, אבל דבר הכתוב ברמז, כל מכה יבוסי ויגע בצנור ויקרב אל השער ויכבשנו, וְאֶת הַעִוְרִים וגו', וגם אותם יכה על אשר אמרו העור והפסח לא יבא אל תוך הבית, המכה את אלו אני אעשנו ראש ושר, כאן קצר דבריו, ובדברי הימים @M(א יא, ו)@T פירש יִהְיֶה לְרֹאשׁ וּלְשָׂר:<QC>
@Kוישם ה' לקין אות.@T חקק לו אות משמו במצחו. (ס"א) כל מוצאי יהרגני, הבהמות והחיות, אבל בני אדם עדיין לא היו שיירא מהם, רק אביו ואמו, ומהם לא היה ירא שיהרגוהו, אלא אמר, עד עכשיו היה פחדתי על כל החיות, כמו שנאמר וּמוֹרַאֲכֶם כו', ועכשיו בשביל עון זה לא ייראו ממני החיות ויהרגוני, מיד וישם ה' לקין אות, החזיר מוראו על הכל: @P(טז)<TIE>@Kויצא קין.@T יצא בהכנעה כגונב דעת העליונה: @K בארץ נוד.@T בארץ שכל הגולים נדים שם: @Kקדמת עדן.@T שם גלה אביו כשגורש מגן עדן, שנאמר וַיַּשְׁכֵּן מִקֶּדֶם לְגַן עֵדֶן וגו', לשמור את שמירת דרך מבוא הגן, שיש ללמוד שהיה אדם שם, ומצינו שרוח מזרחית קולטת בכל מקום את הרוצחים, שנאמר אָז יַבְדִּיל משֶׁה וגו' מִזְרְחָה שָׁמֶשׁ @M(דברים ד, מא)@T. דבר אחר בארץ נוד, כל מקום שהלך, היתה הארץ מזדעזעת תחתיו, והבריות אומרים סורו מעליו, זהו שהרג את אחיו: @P(יז)<TIE>@Kויהי.@T קין בונה עיר, ויקרא שם העיר לזכר בנו חנוך: @P(יח)<TIE>@Kועירד ילד. @Tיש מקום שהוא אומר בזכר הוליד, ויש מקום שהוא אומר ילד, שהלידה משמשת שתי לשונות, לידת האשה נישטר"א בלע"ז, וזריעת תולדות האיש אינזינד"ר בלע"ז, כשהוא אומר הוליד בלשון הפעיל, מדבר בלידת האשה, פלוני הוליד את אשתו בן או בת, וכשהוא אומר ילד, מדבר בזריעת האיש, והוא בלע"ז אניידרי"ר: @P(יט)<TIE>@Kויקח לו למך.@T לא היה לו לפרש כל זה, אלא ללמדנו מסוף הענין שקיים הקב"ה הבטחתו, שאמר שבעתים יֻקָם קין, ועמד למך לאחר שהוליד בנים ועשה דור שביעי, והרג את קין, זהו שאמר כִּי אִישׁ הָרַגְתִּי לְפִצְעִי וגו': @Kשתי נשים.@T כך היה דרכן של דור המבול, אחת לפריה ורביה ואחת לתשמיש, זו שהיא לתשמיש משקה כוס של עקרין (ס"א אינו) כדי שתעקר, ומקושטת ככלה ומאכילה מעדנים, וחברתה נזופה ואבלה כאלמנה, וזהו שפירש איוב @M(כד, כא)@T רֹעֶה עֲקָרָה לֹא תֵלֵד וְאַלְמָנָה לֹא יְיֵטִיב, @M(ב"ר כ"ג, ב)@T כמו שמפורש באגדת חלק: @Kעדה.@T היא של פריה ורביה, ועל שם שמגונה עליו ומוסרת מאצלו (ס"א ממאכלו), עדה תרגום של סורה: @Kצלה.@T היא של תשמיש, על שם שיושבת תמיד בצלו, דברי אגדה הם בבראשית רבה @M(שם)@T: @P(כ)<TIE>@Kאבי ישב אהל ומקנה. @Tהוא היה הראשון לרועי בהמות במדברות, ויושב אהלים חדש כאן וחדש כאן בשביל מרעה צאנו, וכשכלה המרעה במקום זה הולך ותוקע אהלו במקום אחר. ומדרש אגדה @M(ב"ר)@T בונה בתים לעבודת אלילים, כמה דאת אמר סֵמֶל הַקִּנְאָה הַמַּקְנֶה @M(יחזקאל ח, ג)@T, וכן ואחיו תופש כנור ועוגב, לזמר לעבודת אלילים: @P(כב)<TIE>@Kתובל קין.@T תיבל אומנתו של קין. ותובל לשון תבלין, תיבל והתקין אומנתו של קין לעשות כלי זיין לרוצחים @M(ב"ר)@T: @Kלוטש כל חרש נחשת וברזל. @Tמחדד אומנות נחשת וברזל, כמו יִלְטוֹשׁ עֵינָיו לִי @M(איוב טז, ט)@T, חורש אינו לשון פוֹעֶל בסגו"ל אלא לשון פוֹעֵל בציר"י, שהרי נקוד קמץ קטן, וטעמו למטה, כלומר מחדד ומצחצח כל כלי אומנות נחשת וברזל:<QC>
@Kנעמה.@T היא אשתו של נח, בבראשית רבה @M(כג, ג)@T: @P(כג)<TIE>@Kשמען קולי.@T שהיו נשיו פורשות ממנו מתשמיש, לפי שהרג את קין ואת תובל קין בנו, שהיה למך סומא ותובל קין מושכו, וראה את קין ונדמה לו כחיה, ואמר לאביו למשוך בקשת והרגו, וכיון שידע שהוא קין זקנו, הכה כף אל כף וספק את בנו ביניהם והרגו, והיו נשיו פורשות ממנו, והוא מפייסן: @Kשמען קולי.@T להשמע לי לתשמיש, וכי איש אשר הרגתי לפצעי הוא נהרג, וכי אני פצעתיו מזיד שיהא הפצע קרוי על שמי, וילד אשר הרגתי לחבורתי נהרג, כלומר על ידי חבורתי בתמיה, והלא שוגג אני ולא מזיד, לא זהו פצעי ולא זהו חבורתי @M(תנחומא)@T: @Kפצעי.@T מכת חרב או חץ, מקאדור"ה בלע"ז: @P(כד)<TIE>@Kכי שבעתים יקם קין.@T קין שהרג מזיד נתלה לו עד שבעה דורות, אני שהרגתי שוגג לא כל שכן שיתלה לי שביעיות הרבה @M(תנחומא)@T: @Kשבעים ושבעה.@T לשון רבוי שביעיות אחז לו, כך דרש ר' תנחומא @M(בראשית יא)@T. ומדרש בראשית רבה @M(כג, ד)@T, לא הרג למך כלום, ונשיו פורשות ממנו משקיימו פריה ורביה, לפי שנגזרה גזרה לכלות זרעו של קין לאחר שבעה דורות, אמרו, מה אנו יולדות לבהלה, למחר המבול בא ושוטף את הכל, והוא אומר להן וכי איש הרגתי לפצעי, וכי אני הרגתי את הבל, שהיה איש בקומה וילד בשנים, שיהא זרעי כלה באותו עון, ומה קין שהרג נתלה לו שבעה דורות, אני שלא הרגתי לא כל שכן שיתלו לי שביעיות הרבה, וזה קל וחומר של שטות, אם כן אין הקדוש ברוך הוא גובה את חובו ומקיים את דברו: @P(כה)<TIE>@Kוידע אדם וגו'.@T בא לו למך אצל אדם הראשון וקבל על נשיו, אמר להם, וכי עליכם לדקדק על גזירתו של מקום, אתם עשו מצותכם והוא יעשה את שלו, אמרו לו קשוט עצמך תחלה, והלא פרשת מאשתך זה מאה ושלשים שנה משנקנסה מיתה על ידך, מיד וידע אדם וגו', ומהו עוד, ללמוד שנתוספה לו תאוה על תאותו. בבראשית רבה @M(כג, ה)@T: @P(כו)<TIE>@Kאז הוחל.@T לשון חולין, לקרא את שמות האדם ואת שמות העצבים בשמו של הקב"ה, לעשותן אלילים ולקרותן אלהות @M(ילקוט סוף בראשית)@T: @P(א)<TIE>@Kזה ספר תולדות אדם.@T זו היא ספירת תולדת אדם, ומדרשי אגדה יש רבים: @Kביום ברא וגו'.@T מגיד שביום שנברא הוליד @M(ב"ר)@T: @P(ג)<TIE>@Kשלשים ומאת שנה. @Tעד כאן פירש מן האשה @M(עירובין יח: — ב"ר)@T:<QC>
@P(כב)<TIE>@Kויתהלך חנוך. @T@Tצדיק היה, וקל (ס"א וקבל) בדעתו לשוב להרשיע, לפיכך מיהר הקב"ה וסילקו והמיתו קודם זמנו @M(שם כה, א)@T, וזהו ששינה הכתוב במיתתו לכתוב ואיננו בעולם למלאות שנותיו @M(ב"ר)@T: @P(כד)<TIE>@Kכי לקח אותו.@T לפני זמנו, כמו הִנְנִי לוֹקֵחַ מִמְּךָ אֶת מַחְמַד עֵינֶיךָ @M(יחזקאל כד, טז)@T:<QC>
@P(כח)<TIE>@Kויולד בן. @Tשממנו נבנה העולם @M(מדרש אגדה)@T: @P(כט)<TIE>@Kזה ינחמנו.@T יניח ממנו את עצבון ידינו, עד שלא בא נח לא היה להם כלי מחרישה, והוא הכין להם, והיתה הארץ מוציאה קוצים ודרדרים כשזורעים חטים, מקללתו של אדם הראשון, ובימי נח נחה, וזהו ינחמנו @M(תנחומא)@T. ואם לא תפרשהו כך, אין טעם הלשון נופל על השם, ואתה צריך לקרות שמו מנחם @M(ב"ר)@T: @P(לב)<TIE>@Kבן חמש מאות שנה.@T אמר רבי יודן, מה טעם כל הדורות הולידו למאה שנה וזה לחמש מאות, אמר הקב"ה, אם רשעים הם, יאבדו במים ורע (ס"א לזרע של צדיק זה) לצדיק זה, ואם צדיקים הם, אטריח עליו לעשות תיבות הרבה, כבש את מעינו ולא הוליד עד חמש מאות שנה, כדי שלא יהא יפת הגדול שבבניו ראוי לעונשין לפני המבול @M(ב"ר כו, ב)@T, דכתיב כִּי הַנַּעַר בֶּן מֵאָה שָׁנָה יָמוּת @M(ישעיה סה, כ)@T, ראוי לעונש לעתיד, וכן לפני מתן תורה: @Kאת שם את חם ואת יפת.@T והלא יפת הגדול הוא, אלא בתחלה אתה דורש את שהוא צדיק, ונולד כשהוא מהול, ושאברהם יצא ממנו וכו'. @M(בבראשית רבה כו, ג)@T: @P(ב)<TIE>@Kבני האלהים.@T בני השרים והשופטים @M(ב"ר)@T. דבר אחר בני האלהים, הם השרים ההולכים בשליחותו של מקום, אף הם היו מתערבין בהם @M(פדר"א כב)@T. כל אלהים שבמקרא לשון מרות, וזה יוכיח וְאַתָּה תִּהְיֶה לּוֹ לֵאלֹהִים @M(שמות ד, טז)@T, רְאֵה נְתַתִּיךָ אֱלֹהִים @M(שם ז, א)@T. @Kכי טבת הנה.@T אמר רבי יודן טבת כתיב, כשהיו מטיבין אותה מקושטת ליכנס לחופה, היה גדול נכנס ובועלה תחלה @M(ב"ר כו, ה)@T: @Kמכל אשר בחרו.@T אף בעולת בעל, אף הזכר והבהמה @M(ב"ר שם)@T: @P(ג)<TIE>@Kלא ידון רוחי באדם. @Tלא יתרעם ויריב רוחי עלי בשביל האדם: @Kלעולם.@T לאורך ימים, הנה רוחי נידון בקרבי אם להשחית ואם לרחם, לא יהיה מדון זה ברוחי לעולם, כלומר לאורך ימים: @Kבשגם הוא בשר.@T כמו בשגם בסגו"ל, כלומר בשביל שגם זאת בו שהוא בשר, ואף על פי כן אינו נכנע לפני, ומה אם יהיה אש או דבר קשה. כיוצא בו עַד שַׁקַּמְתִּי דְּבוֹרָה, @M(שופטים ה, ז)@T, כמו שקמתי, וכן שָׁאַתָּה מְדַבֵּר עִמִּי @M(שם ו יז)@T, כמו שאתה, אף בשגם כמו בשגם: @Kוהיו ימיו וגו'.@T עד ק"ך שנה אאריך להם אפי, ואם לא ישוּבו, אביא עליהם מבול. ואם תאמר משנולד יפת עד המבול אינו אלא מאה שנה, אין מוקדם ומאוחר בתורה @M(פסחים ו:)@T, כבר היתה הגזרה גזורה עשרים שנה קודם שהוליד נח תולדות, וכן מצינו בסדר עולם @M(פרק כח)@T. יש מדרשי אגדה רבים בלא ידון, אבל זה הוא צחצוח פשוטו: @P(ד)<TIE>@Kהנפילים.@T על שם שנפלו והפילו את העולם @M(ב"ר)@T, ובלשון עברית לשון ענקים הוא: @Kבימים ההם. @Tבימי דור אנוש ובני קין: @Kוגם אחרי כן. @Tאף על פי שראו באבדן של דור אנוש, שעלה אוקיינוס והציף שליש העולם, לא נכנע דור המבול ללמוד מהם @M(ב"ר כו, ז)@T: @Kאשר יבאו.@T היו יולדות ענקים כמותם @M(ב"ר)@T:<QC>
@Kהגבורים.@T למרוד במקום @M(ב"ר)@T: @Kאנשי השם.@T אותם שנקבו בשמות, עירד, מחויאל, מתושאל, שנקבו על שם אבדן, שנמוחו והותשו @M(ב"ר)@T. דבר אחר, אנשי שממון, ששממו את העולם @M(ב"ר)@T: @P(ו)<TIE>@Kוינחם ה' כי עשה.@T נחמה היתה לפניו שבראו בתחתונים, שאלו היה מן העליונים היה ממרידן. בבראשית רבה @M(כז, ד)@T: @Kויתעצב.@T האדם אל לבו של מקום, עלה במחשבתו של מקום להעציבו, וזהו תרגום אונקלוס. דבר אחר וינחם, נהפכה מחשבתו של מקום ממדת רחמים למדת הדין, עלה במחשבה לפניו מה לעשות באדם שעשה בארץ. וכן כל לשון ניחום שבמקרא לשון נמלך מה לעשות, וּבֶן אָדָם וְיִתְנֶחָם @M(במדבר כג, יט)@T, וְעַל עֲבָדָיו יִתְנֶחָם @M(דברים לב, לו)@T, וַיִּנָּחֶם ה' עַל הָרָעָה @M(שמות לב, יד)@T, נִחַמְתִּי כִּי הִמְלַכְתִּי @M(שמואל־א טו, יא)@T, כולם לשון מחשבה אחרת הם: @Kויתעצב אל לבו.@T נתאבל על אבדן מעשה ידיו, כמו @M(שמואל־ב יט, ג)@T נֶעֱצַב הַמֶּלֶךְ עַל בְּנוֹ @M(ב"ר)@T, וזו כתבתי לתשובת אפיקורוס אחד ששאל את רבי יהושע בן קרחה, אמר לו, אין אתם מודים שהקב"ה רואה את הנולד, אמר לו הן, אמר לו והא כתיב ויתעצב אל לבו, אמר לו נולד לך בן זכר מימיך, אמר לו הן, אמר לו ומה עשית, אמר לו שמחתי ושימחתי את הכל, אמר לו ולא היית יודע שסופו למות, אמר לו בשעת חדותא חדותא בשעת אבלא אבלא. אמר לו כך מעשה הקב"ה, אף על פי שגלוי לפניו שסופן לחטוא ולאבדן, לא נמנע מלבראן @M(ב"ר)@T (ועיין ברא"ם), בשביל הצדיקים העתידים לעמוד מהם: @P(ז)<TIE>@Kויאמר ה' אמחה את האדם.@T הוא עפר, ואביא עליו מים ואמחה אותו, לכך נאמר לשון מחוי. @Kמאדם עד בהמה.@T אף הם השחיתו דרכם @M(סנהדרין קח.)@T. דבר אחר, הכל נברא בשביל האדם, וכיון שהוא כלה מה צורך באלו @M(שם)@T: @Kכי נחמתי כי עשיתם.@T חשבתי מה לעשות על אשר עשיתים:<QF> @K<ALD12>חסלת פרשת בראשית<QC>
