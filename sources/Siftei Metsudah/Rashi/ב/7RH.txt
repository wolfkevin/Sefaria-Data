@P(ב)<TIE>@Kויקחו לי תרומה. @Tלי, לשמי: @Kתרומה. @Tהפרשה, יפרישו לי מממונם נדבה: @Kידבנו לבו. @Tלשון נדבה, והוא לשון רצון טוב, פיישנ"ט בלע"ז (געשענק)@T: @Kתקחו את תרומתי. @Tאמרו רבותינו, ג' תרומות אמורות כאן, אחת תרומת בקע לגלגלת שנעשו מהם האדנים, כמו שמפורש באלה פקודי, ואחת תרומת המזבח בקע לגלגלת, לקופות, לקנות מהן קרבנות צבור, ואחת תרומת המשכן, נדבת כל אחד ואחד שהתנדבו. י"ג דברים האמורים בענין, כולם הוצרכו למלאכת המשכן או לבגדי כהונה כשתדקדק בהם:<QC>
@P(ג)<TIE>@Kזהב וכסף ונחשת וגו'. @Tכלם באו בנדבה איש איש מה שנדבו לבו, חוץ מן הכסף שבא בשוה, מחצית השקל לכל אחד. ולא מצינו בכל מלאכת המשכן שהוצרך שם כסף יותר, שנאמר וְכֶסֶף פְּקוּדֵי הָעֵדָה וגו' בֶּקַע לַגֻּלְגֹלֶת וגו' @M(שמות לח, כו—כז)@T, ושאר הכסף הבא שם בנדבה, עשאוה לכלי שרת: @P(ד)<TIE>@Kותכלת. @Tצמר צבוע בדם חלזון @M(מנחות מד.)@T, וצבעו ירוק: @Kוארגמן. @Tצמר צבוע ממין צבע ששמו ארגמן: @Kושש. @Tהוא פשתן @M(יבמות ד:)@T:<QC>
@Kועזים. @Tנוצה של עזים, לכך תרגם אונקלוס וּמֵעַזֵּי, הבא מן העזים, ולא עזים עצמן, שתרגום של עזים עִזַיָא: @P(ה)<TIE>@Kמאדמים. @Tצבועות היו אדום לאחר עבודן: @Kתחשים. @Tמין חיה, ולא היתה אלא לשעה @M(שבת כח:)@T, והרבה גוונים היו לה, לכך מתרגם סַסְגוֹנָא, @Tשֶׁשָּׂשׂ ומתפאר בגוונין שלו @M(שם)@T: @Kועצי שטים. @Tומאין היו להם במדבר, פירש רבי תנחומא @M(תרומה ט)@T, יעקב אבינו צפה ברוח הקדש שעתידין ישראל לבנות משכן במדבר, והביא ארזים למצרים ונטעם, וצוה לבניו ליטלם עמהם כשיצאו ממצרים: @P(ו)<TIE>@Kשמן למאור. @Tשמן זית זך להעלות נר תמיד: @Kבשמים לשמן המשחה. @Tשנעשה למשוח כלי המשכן והמשכן לקדשו, והוצרכו לו בשמים, כמו שמפורש בכי תשא: @Kולקטורת הסמים. @Tשהיו מקטירין בכל ערב ובקר, כמו שמפורש בואתה תצוה. ולשון קטרת, העלאת קיטור ותמרות עשן: @P(ז)<TIE>@Kאבני שהם. @Tשתים הוצרכו שם, לצורך האפוד האמור בואתה תצוה: @Kמלאים. @Tעל שם שעושין להם בזהב מושב כמין גומא, ונותנין האבן שם למלאות הגומא, קרויים אבני מלואים, ומקום המושב קרוי משבצות: @Kלאפוד ולחושן. @Tאבני השהם לאפוד ואבני המלואים לחשן. וחשן ואפוד מפורשים בואתה תצוה, והם מיני תכשיט: @P(ח)<TIE>@Kועשו לי מקדש. @Tועשו לשמי בית קדושה: @P(ט)<TIE>@Kככל אשר אני מראה אותך. @Tכאן, את תבנית המשכן @M(מנחות כט.)@T. המקרא הזה מחובר למקרא שלמעלה הימנו, ועשו לי מקדש ככל אשר אני מראה אותך: @Kוכן תעשו. @Tלדורות @M(סנהדרין טז:, שבועות יד:)@T, אם יאבד אחד מן הכלים או כשתעשו לי כלי בית עולמים, כגון שולחנות ומנורות וכיורות ומכונות שעשה שלמה, כתבנית אלו תעשו אותם. ואם לא היה המקרא מחובר למקרא שלמעלה הימנו, לא היה לו לכתוב וכן תעשו, אלא כן תעשו, והיה מדבר על עשיית אהל מועד וכליו: @P(י)<TIE>@Kועשו ארון. @Tכמין ארונות שעושים בלא רגלים, עשוים כמין ארגז שקורין אישקרי"ן (שריין שראנק)@T, יושב על שוליו: @P(יא)<TIE>@Kמבית ומחוץ תצפנו. @Tשלשה ארונות עשה בצלאל, ב' של זהב וא' של עץ @M(יומא עב:)@T, וד' כתלים ושולים לכל אחד, ופתוחים מלמעלה, נתן של עץ בתוך של זהב, ושל זהב בתוך של עץ, וְחִפָּה שפתו העליונה בזהב, נמצא מצופה מבית ומחוץ: @Kזר זהב. @Tכמין כתר מוקף לו סביב, למעלה משפתו, שעשה הארון החיצון גבוה מן הפנימי, עד שעלה למול עובי הכפורת ולמעלה הימנו משהו, וכשהכפורת שוכב על עובי הכתלים, עולה הזר למעלה מכל עובי הכפורת כל שהוא, והוא סימן לכתר תורה: @P(יב)<TIE>@Kויצקת. @Tלשון התכה כתרגומו: @Kפעמותיו. @Tכתרגומו זִוְיָתֵיהּ. ובזויות העליונות סמוך לכפורת היו נתונים, שתים מכאן ושתים מכאן לרחבו של ארון, והבדים נתונים בהם, וארכו של ארון מפסיק בין הבדים אמתים וחצי בין בד לבד, שיהיו שני בני אדם הנושאין את הארון מהלכין ביניהם, וכן מפורש במנחות @M(צח:)@T בפרק שתי הלחם: @Kושתי טבעות על צלעו @Kהאחת. @Tהן הן ד' טבעות שבתחלת המקרא, ופירש לך היכן היו, והוי"ו זו יתירה היא, ופתרונו כמו שתי טבעות, ויש לך לישבה כן, ושתי מן הטבעות האלו על צלעו האחת: @Kצלעו. @Tצדו: @P(יג)<TIE>@Kבדי. @Tמוטות:<QC>
@P(טו)<TIE>@Kלא יסורו ממנו@T לעולם @M(יומא עב.)@T: @P(טז)<TIE>@Kונתת אל הארן. @Tכמו בארון: @Kהעדת. @Tהתורה, שהיא לעדות ביני וביניכם שצויתי אתכם מצות הכתובות בה: @P(יז)<TIE>@Kכפורת. @Tכסוי על הארון, שהיה פתוח מלמעלה, ומניחו עליו כמין דף: @Kאמתים וחצי ארכה. @Tכארכו של ארון, ורחבה כרחבו של ארון, ומונחת על עובי הכתלים ארבעתם, ואף על פי שלא נתן שיעור לעוביה, פירשו רבותינו שהיה עוביה טפח @M(סוכה ה.)@T: @P(יח)<TIE>@Kכרבים. @Tדמות פרצוף תינוק להם: @Kמקשה תעשה. @Tשלא תעשם בפני עצמם ותחברם בראשי הכפורת לאחר עשייתם, כמעשה צורפים שקורין שולדירי"ץ, אלא הטיל זהב הרבה בתחלת עשיית הכפורת, והכה בפטיש ובקורנס באמצע, וראשין בולטין למעלה, וצייר הכרובים בבליטת קצותיו: @Kמקשה. @Tבטדי"ץ בלע"ז@T, כמו דָּא לְדָא נָקְשָׁן @M(דניאל ה, ו)@T: @Kקצות הכפורת. @Tראשי הכפורת: @P(יט)<TIE>@Kועשה כרוב אחד מקצה. @Tשלא תאמר שנים כרובים לכל קצה וקצה, לכך הוצרך לפרש כרוב אחד מקצה מזה:<QC>
@Kמן הכפורת. @Tעצמה תעשה את הכרובים, זהו פירושו של מקשה תעשה אותם, שלא תעשם בפני עצמם ותחברם לכפרת: @P(כ)<TIE>@Kפורשי כנפים. @Tשלא תעשה כנפיהם שוכבים, אלא פרושים וגבוהים למעלה אצל ראשיהם, שיהא י' טפחים בחלל שבין הכנפים לכפורת, כדאיתא בסוכה @M(ה:)@T:<QC>
@P(כא)<TIE>@Kואל הארון תתן את העדת. @Tלא ידעתי למה נכפל, שהרי כבר נאמר ונתת אל הארון את העדות, ויש לומר, שבא ללמד שבעודו ארון לבדו בלא כפורת, יתן תחלה העדות לתוכו, ואחר כך יתן את הכפורת עליו, וכן מצינו כשהקים את המשכן, נאמר וַיִּתֵּן אֶת הָעֵדֻת אֶל הָאָרֹן @M(שמות מ, כ)@T, ואחר כך וַיִּתֵּן אֶת הַכַּפֹּרֶת עַל הָאָרֹן מִלְמָעְלָה: @P(כב)<TIE>@Kונועדתי. @Tכשאקבע מועד לך לדבר עמך, אותו מקום אקבע למועד, שאבא שם לדבר אליך: @Kודברתי אתך מעל הכפורת. @Tובמקום אחר הוא אומר, וַיְדַבֵּר ה' אֵלָיו מֵאֹהֶל מֹועֵד לֵאמֹר @M(ויקרא א, א)@T, זה המשכן מחוץ לפרכת, נמצאו שני כתובים מכחישים זה את זה, בא הכתוב השלישי והכריע ביניהם, וּבְבֹא מֹשֶה אֶל אֹהֶל מֹועֵד וַיִּשְׁמַע אֶת הַקֹּול מִדַּבֵּר אֵלָיו מֵעַל הַכַּפֹּרֶת וגו' @M(במדבר ז, פט)@T, משה היה נכנס למשכן, וכיון שבא בתוך הפתח, קול יורד מן השמים לבין הכרובים, ומשם יוצא ונשמע למשה באהל מועד: @Kואת כל אשר אצוה אותך אל בני ישראל. @Tהרי וי"ו זו יתירה וטפלה, וכמוהו הרבה במקרא, וכה תפתר, ואת אשר אדבר עמך שם את כל אשר אצוה אותך, אל בני ישראל הוא: @P(כג)<TIE>@Kקומתו. @Tגובה רגליו עם עובי השלחן @M(פסחים קט: — ובתוס' שם ד"ה אמתא)@T: @P(כד)<TIE>@Kזר זהב. @Tסימן לכתר מלכות, שהשולחן שם עושר וגדולה, כמו שאומרים שלחן מלכים: @P(כה)<TIE>@Kמסגרת. @Tכתרגומו גְּדַנְפָא, ונחלקו חכמי ישראל בדבר, יש אומרים למעלה היתה סביב לשולחן, כמו לבזבזין שבשפת שולחן שרים, ויש אומרים למטה היתה תקועה, מרגל לרגל בארבע רוחות השולחן, ודף השולחן שוכב על אותה מסגרת: @Kועשית זר זהב למסגרתו. @Tהוא זר האמור למעלה, ופירש לך כאן שעל המסגרת היתה: @P(כז)<TIE>@Kלעמת המסגרת תהיין הטבעות. @Tברגלים תקועות כנגד ראשי המסגרת: @Kלבתים לבדים. @Tאותן טבעות יהיו בתים להכניס בהן הבדים: @Kלבתים. @Tלצורך בתים: @Kלבדים. @Tכתרגומו לְאַתְרָא לַאֲרִיחַיָא: @P(כח)<TIE>@Kונשא בם. @Tלשון נפעל, יהיה נשא בם את השלחן: @P(כט)<TIE>@Kועשית קערותיו וכפותיו. @Tקערותיו זה הדפוס, שהיה עשוי כדפוס הלחם, והלחם היה עשוי כמין תיבה פרוצה משתי רוחותיה, שולים לו למטה, וקופל מכאן ומכאן כלפי מעלה כמין כותלים, ולכך קרוי לחם הפנים, שיש לו פנים רואין לכאן ולכאן, לצדי הבית מזה ומזה, נותן ארכו לרחבו של שולחן, וכתליו זקופים כנגד שפת השולחן. והיה עשוי לו דפוס זהב ודפוס ברזל, בשל ברזל הוא נאפה, וכשמוציאו מן התנור נותנו בשל זהב עד למחר בשבת שמסדרו על השולחן, ואותו דפוס קרוי קערה: @Kוכפותיו. @Tהן בזיכין שנותנין בהם לבונה, ושתים היו לשני קומצי לבונה שנותנין על שתי המערכות, שנאמר וְנָתַתָּ עַל הַמַּעֲרֶכֶת לְבֹנָה זַכָּה @M(ויקרא כד, ז)@T: @Kוקשותיו. @Tהן כמין חצאי קנים חלולים הנסדקין לארכן, דוגמתן עשה של זהב, ומסדר ג' על ראש כל לחם, שישב לחם האחד על גבי אותן הקנים, ומבדילין בין לחם ללחם, כדי שתכנס הרוח ביניהם ולא יתעפשו, ובלשון ערבי כל דבר חלול קרוי קסו"א: @Kומנקיותיו. @Tתרגומו וּמְכִילָתֵיהּ, הן סניפים, כמין יתדות זהב עומדין בארץ, וגבוהים עד למעלה מן השלחן הרבה כנגד גובה מערכת הלחם, ומפוצלים ששה (הרא"ם גורם חמשה) פצולים זה למעלה מזה, וראשי הקנים שבין לחם ללחם סמוכין על אותן פצולין, כדי שלא יכבד משא הלחם העליונים על התחתונים וישברו, ולשון מְכִילָתֵיהּ, סובלותיו, כמו נִלְאֵיתִי הָכִיל @M(ירמיה ו, יא)@T. אבל לשון מנקיות איני יודע איך נופל על סניפין, ויש מחכמי ישראל אומרים @M(מנחות צז.)@T, קשותיו אלו סניפין, שמקשין אותו ומחזיקים אותו שלא ישבר. ומנקיותיו. @Tאלו הקנים שמנקין אותו שלא יתעפש, אבל אונקלוס שתרגם מְכִילָתֵיהּ, היה שונה כדברי האומר מנקיות הן סניפין: @Kאשר יסך בהן. @Tאשר יכוסה בהן, ועל קשותיו הוא אומר אשר יוסך, שהיו עליו כמין סכך וכסוי, וכן במקום אחר הוא אומר וְאֵת קְשׂוֹת הַנָּסֶךְ @M(במדבר ד, ז)@T, וזה וזה, יוסך והנסך, לשון סכך וכסוי הם: @P(ל)<TIE>@Kלחם פנים. @Tשיש לו פנים, כמו שפירשתי, ומנין הלחם וסדר מערכותיו, מפורשים באמור אל הכהנים: @P(לא)<TIE>@Kמקשה תיעשה המנורה. @Tשלא יעשנה חוליות, ולא יעשה קניה ונרותיה איברים איברים, ואחר כך ידביקם כדרך הצורפים שקורין שולדיר"ץ, אלא כולה באה מחתיכה אחת, ומקיש בקורנס וחותך בכלי האומנות, ומפריד הקנים אילך ואילך: @Kמקשה. @Tתרגומו נְגִיד, לשון המשכה, שממשיך את האיברים מן העשת לכאן ולכאן בהקשת הקורנס, ולשון מקשה מכת קורנס, בטדי"ץ בלע"ז@T, כמו דָּא לְדָא נָקְשָׁן @M(דניאל ה, ו)@T: @Kתיעשה המנורה. @Tמאליה @M(תנחומא בהעלותך ג)@T, לפי שהיה משה מתקשה בה @M(מנחות כט.)@T, אמר לו הקב"ה, השלך את הככר לאור והיא נעשית מאליה, לכך לא נכתב תעשה @M(תנחומא שם)@T: @Kירכה. @Tהוא הרגל של מטה העשוי כמין תיבה, ושלשה רגלים יוצאין הימנה ולמטה: @Kוקנה. @Tהקנה האמצעי שלה העולה באמצע הירך, זקוף כלפי מעלה, ועליו נר האמצעי עשוי כמין בזך, לצוק השמן לתוכו ולתת הפתילה: @Kגביעיה. @Tהן כמין כוסות שעושין מזכוכית, ארוכים וקצרים, וקורין להם מדירנ"ס, ואלו עשויין מזהב, ובולטין ויוצאין מכל קנה וקנה כמנין שנתן בהם הכתוב, ולא היו בה אלא לנוי: @Kכפתריה. @Tכמין תפוחים היו, עגולין סביב, בולטין סביבות הקנה האמצעי, כדרך שעושין למנורות שלפני השרים, וקורין להם פימל"ש, ומנין שלהם כתוב בפרשה כמה כפתורים בולטין ממנה וכמה חלק שבין כפתור לכפתור: @Kופרחיה. @Tציורין עשוין בה כמין פרחין: @Kממנה יהיו. @Tהכל מקשה יוצא מתוך חתיכת העשת, ולא יעשם לבדם וידביקם: @P(לב)<TIE>@Kיוצאים מצדיה. @Tלכאן ולכאן, באלכסון נמשכים ועולין עד כנגד גובהה של מנורה, שהוא קנה האמצעי, ויוצאין מתוך קנה האמצעי זה למעלה מזה, התחתון ארוך, ושל מעלה קצר הימנו, והעליון קצר הימנו, לפי שהיה גובה ראשיהן שוה לגובהו של קנה האמצעי השביעי שממנו יוצאים הששה קנים:<QC>
@P(לג)<TIE>@Kמשקדים. @Tכתרגומו, מצויירים היו, כדרך שעושין לכלי כסף וזהב שקורין ניאל"ר: @Kושלשה גבעים. @Tבולטין מכל קנה וקנה: @Kכפתור ופרח. @Tהיה לכל קנה וקנה: @P(לד)<TIE>@Kובמנרה ארבעה גבעים. @Tבגופה של מנורה היו ארבעה גביעים, אחד בולט בה למטה מן הקנים, והג' למעלה מן יציאת הקנים היוצאין מצדיה: @Kמשקדים כפתוריה ופרחיה. @Tזה אחד מחמשה מקראות שאין להם הכרע @M(יומא נב:)@T, אין ידוע אם גביעים משוקדים, או משוקדים כפתוריה ופרחיה: @P(לה)<TIE>@Kוכפתור תחת שני הקנים. @Tמתוך הכפתור היו הקנים נמשכים משני צדיה אילך ואילך. כך שנינו במלאכת המשכן @M(מנחות כח:)@T, גובהה של מנורה י"ח טפחים, הרגלים והפרח ג' טפחים, הוא הפרח האמור בירך, שנאמר עַד יְרֵכָהּ עַד פִּרְחָהּ @M(במדבר ח, ד)@T, וטפחיים חלק, וטפח שבו גביע מהארבעה גביעים, וכפתור ופרח משני כפתורים ושני פרחים האמורים במנורה עצמה, שנאמר משוקדים כפתוריה ופרחיה, למדנו שהיו בקנה שני כפתורים ושני פרחים לבד מן הג' כפתורים שהקנים נמשכין מתוכן, שנאמר וכפתור תחת שני הקנים וגו', וטפחיים חלק, וטפח כפתור ושני קנים יוצאים ממנו אילך ואילך נמשכים ועולים כנגד גובהה של מנורה, טפח חלק, וטפח כפתור ושני קנים יוצאים ממנו, וטפח חלק, וטפח כפתור ושני קנים יוצאים ממנו ונמשכים ועולין כנגד גובהה של מנורה, וטפחיים חלק, נשתיירו שם ג' טפחים, שבהם ג' גביעים וכפתור ופרח, נמצאו גביעים כ"ב, י"ח לששה קנים ג' לכל אחד ואחד, וארבעה בגופה של מנורה הרי כ"ב, ואחד עשר כפתורים, ו' בששת הקנים, וג' בגופה של מנורה שהקנים יוצאים מהם, ושנים עוד נאמרו במנורה, שנאמר משוקדים כפתוריה, ומיעוט כפתורים שנים, האחד למטה אצל הירך, והאחד בג' טפחים העליונים עם ג' הגביעים, ותשעה פרחים היו לה, ו' לששת הקנים, שנאמר בקנה האחד כפתור ופרח, וג' למנורה, שנאמר משוקדים כפתוריה ופרחיה, ומיעוט פרחים שנים, ואחד האמור בפרשת בהעלותך, עד ירכה עד פרחה. ואם תדקדק במשנה זו הכתובה למעלה, תמצאם כמנינם איש איש במקומו:<QC>
@P(לז)<TIE>@Kאת נרותיה. @Tכמין בזיכין שנותנין בתוכן השמן והפתילות: @Kוהאיר על עבר פניה. @Tעשה פי ששת הנרות שבראשי הקנים היוצאים מצדיה, מוסבים כלפי האמצעי, כדי שיהיו הנרות כשתדליקם מאירים על עבר פניה, מוסב אורם אל צד פני הקנה האמצעי שהוא גוף המנורה: @P(לח)<TIE>@Kומלקחיה. @Tהם הצבתים העשויין ליקח בהם הפתילה מתוך השמן, לישבן ולמושכן בפי הנרות, ועל שם שלוקחים בהם קרויים מלקחים. וְצִבְיְתָהָא שתרגם אונקלוס, לשון צבת, טוליי"ש בלע"ז@T: @Kומחתותיה. @Tהם כמין בזיכין קטנים, שחותה בהן את האפר שבנר בבקר בבקר, כשהוא מטיב את הנרות מאפר הפתילות שדלקו הלילה וכבו, ולשון מחתה פויישד"א בלע"ז@T, כמו לַחְתֹּות אֵשׁ מִיָּקוּד @M(ישעיה ל, יד)@T: @P(לט)<TIE>@Kככר זהב טהור. @Tשלא יהיה משקלה עם כל כליה אלא ככר, לא פחות ולא יותר, והככר של חול ששים מנה, ושל קדש היה כפול, ק"ך מנה, והמנה הוא ליטרא ששוקלין בה כסף למשקל קולוני"א, והם ק' זהובים, כ"ה סלעים, והסלע ארבעה זהובים: @P(מ)<TIE>@Kוראה ועשה. @Tראה כאן בהר תבנית שאני מראה אותך. מגיד שנתקשה משה במעשה המנורה, עד שהראה לו הקב"ה מנורה של אש:<QC>
@Kאשר אתה מראה. @Tכתרגומו דְּאַתְּ מִתְחֲזֵי בְּטוּרָא, אילו היה נקוד מראה בפת"ח, היה פתרונו אתה מראה לאחרים, עכשיו שנקוד חטף קמץ, פתרונו דאת מתחזי, שאחרים מראים לך (שהנקוד מפריד בין עושה לנעשה): @P(א)<TIE>@Kואת המשכן תעשה עשר יריעות. @Tלהיות לו לגג, ולמחיצות מחוץ לקרשים, שהיריעות תלויות מאחוריהן לכסותן: @Kשש משזר ותכלת וארגמן ותולעת שני. @Tהרי ארבע מינין יחד בכל חוט וחוט, אחד של פשתים, וג' של צמר, וכל חוט וחוט כפול ו', הרי ד' מינין כשהן שזורין יחד כ"ד כפלים לחוט (ברייתא דמלאכת המשכן): @Kכרובים מעשה חשב. @Tכרובים היו מצויירין בהם באריגתן, ולא ברקימה שהוא מעשה מחט, אלא באריגה בשני כותלים, פרצוף אחד מכאן ופרצוף אחד מכאן, ארי מצד זה ונשר מצד זה, כמו שאורגין חגורות של משי שקורין בלע"ז פיישיש"א@T: @P(ג)<TIE>@Kתהיין חוברות. @Tתופרן במחט זו בצד זו, חמש לבד וחמש לבד: @Kאשה אל אחותה. @Tכך דרך המקרא לדבר בדבר שהוא לשון נקבה, ובדבר שהוא לשון זכר אומר איש אל אחיו כמו שנאמר בכרובים, וּפְנֵיהֶם אִיש אֶל אָחִיו @M(שמות כה, כ)@T: @P(ד)<TIE>@Kלולאות. @Tלצו"לש בלע"ז@T, וכן תרגם אונקלוס עֲנוּבִין, לשון עניבה: @Kמקצה בחוברת. @Tבאותה יריעה שבסוף החבור. קבוצת חמשת היריעות קרויה חוברת: @Kוכן תעשה בשפת היריעה הקיצונה במחברת השנית. @Tבאותה יריעה שהיא קיצונה, לשון קצה, כלומר לסוף החוברת: @P(ה)<TIE>@Kמקבילות הלולאות אשה אל אחותה. @Tשמור שתעשה הלולאות במדה אחת, מכוונות הבדלתן זו מזו, וכמדתן ביריעה זו כן יהא בחברתה, כשתפרוש חוברת אצל חוברת יהיו הלולאות של יריעה זו מכוונות כנגד לולאות של זו, וזהו לשון מקבילות, זו כנגד זו, תרגומו של כנגד, לקבל. היריעות ארכן כ"ח ורחבן ארבע, וכשחבר חמש יריעות יחד נמצא רחבן כ', וכן החוברת השנית. והמשכן ארכו שלשים מן המזרח למערב, שנאמר עשרים קרשים לפאת נגבה תימנה, וכן לצפון, וכל קרש אמה וחצי האמה, הרי שלשים מן המזרח למערב. רוחב המשכן מן הצפון לדרום עשר אמות, שנאמר ולירכתי המשכן ימה וגו', ושני קרשים למקצעות הרי עשר, ובמקומם אפרשם למקראות הללו. נותן היריעות ארכן לרחבו של משכן, עשר אמות אמצעיות לגג חלל רוחב המשכן, ואמה מכאן ואמה מכאן לעובי ראשי הקרשים שעוביים אמה, נשתיירו ט"ז אמה, ח' לצפון וח' לדרום מכסות קומת הקרשים שגבהן עשר, נמצאו שתי אמות התחתונות מגולות. רחבן של יריעות ארבעים אמה כשהן מחוברות, עשרים אמה לחוברת, שלשים מהן לגג חלל המשכן לארכו, ואמה כנגד עובי ראשי הקרשים שבמערב, ואמה לכסות עובי העמודים שבמזרח, שלא היו קרשים במזרח אלא ד' (ברש"י ישן חמשה) עמודים, שהמסך פרוש ותלוי בווין שבהן כמין וילון, נשתיירו ח' אמות התלויין על אחורי המשכן שבמערב, ושתי אמות התחתונות מגולות. זו מצאתי בברייתא דמסכת מדות, אבל במסכת שבת @M(פרק הזורק צח:)@T, אין היריעות מכסות את עמודי המזרח, וט' אמות תלויות אחורי המשכן, והכתוב בפרשה זו מסייענו, ונתת את הפרוכת תחת הקרסים, ואם כדברי הברייתא הזאת, נמצאת פרוכת משוכה מן הקרסים ולמערב אמה:<QC>
@P(ו)<TIE>@Kקרסי זהב. @Tפירמיל"ש בלע"ז@T, ומכניסין ראשן אחד בלולאות שבחוברת זו, וראשן אחד בלולאות שבחוברת זו, ומחברן בהן: @P(ז)<TIE>@Kיריעות עזים. @Tמנוצה של עזים: @Kלאהל על המשכן. @Tלפרוש אותן על היריעות התחתונות: @P(ח)<TIE>@Kשלשים באמה. @Tשכשנותן ארכן לרוחב המשכן כמו שנתן את הראשונות, נמצאו אלו עודפות אמה מכאן ואמה מכאן, לכסות אחת מהשתי אמות שנשארו מגולות מן הקרשים, והאמה התחתונה של קרש שאין היריעה מכסה אותו, היא האמה התחובה בנקב האדן, שהאדנים גבהן אמה:<QC>
@P(ט)<TIE>@Kוכפלת את היריעה הששית. @Tהעודפת באלו העליונות יותר מן התחתונות: @Kאל מול פני האהל. @Tחצי רחבה היה תלוי, וכפול על המסך שבמזרח כנגד הפתח, דומה לכלה צנועה המכוסה בצעיף על פניה: @P(יב)<TIE>@Kוסרח העודף ביריעות האהל. @Tעל יריעות המשכן. יריעות האהל הן העליונות של עזים, שקרוים אהל, כמו שנאמר בהן לאהל על המשכן, וכל אהל האמור בהן אינו אלא לשון גג, שמאהילות ומסככות על התחתונות, והן היו עודפות על התחתונות חצי היריעה למערב, שהחצי של יריעה אחת עשרה היתירה, היה נכפל אל מול פני האהל, נשארו שתי אמות רוחב חציה, עודף על רוחב התחתונות: @Kתסרח על אחורי המשכן. @Tלכסות ב' אמות שהיו מגולות בקרשים: @P(יג)<TIE>@Kוהאמה מזה והאמה מזה. @Tלצפון ולדרום: @Kבעדף באורך יריעות האהל. @Tשהן עודפות על אורך יריעות המשכן שתי אמות: @Kיהיה סרוח על צדי המשכן. @Tלצפון ולדרום, כמו שפירשתי למעלה. למדה תורה דרך ארץ, שיהא אדם חס על היפה: @Kאחורי המשכן. @Tהוא צד מערבי, לפי שהפתח במזרח שהן פניו, וצפון ודרום קרויין צדדין, לימין ולשמאל: @P(יד)<TIE>@Kמכסה לאהל. @Tלאותו גג של יריעות עזים, עשה עוד מכסה אחד של עורות אילים מאדמים, ועוד למעלה ממנו מכסה עורות תחשים, ואותן מכסאות לא היו מכסין אלא את הגג, ארכן ל' ורחבן י', אלו דברי רבי נחמיה. ולדברי רבי יהודה, מכסה אחד היה חציו של עורות אילים מאדמים וחציו של עורות תחשים: @P(טו)<TIE>@Kועשית את הקרשים. @Tהיה לו לומר ועשית קרשים, כמו שנאמר בכל דבר ודבר, מהו הקרשים, מאותן העומדין ומיוחדין לכך. יעקב אבינו נטע ארזים במצרים, וכשמת, צוה לבניו להעלותם עמהם כשיצאו ממצרים, ואמר להם שעתיד הקב"ה לצוות אותן לעשות משכן במדבר מעצי שטים, ראו שיהיו מזומנים בידכם, הוא שיסד הבבלי בפיוט שלו, טַס מַטַּע מְזוֹרָזִים קורות בתינו ארזים, שנזדרזו להיות מוכנים בידם מקודם לכן: @Kעצי שטים עומדים. @Tאישטנבי"ש בלע"ז@T, שיהא אורך הקרשים זקוף למעלה בקירות המשכן, ולא תעשה הכתלים בקרשים שוכבים, להיות רוחב הקרשים לגובה הכתלים קרש על קרש: @P(טז)<TIE>@Kעשר אמות אורך הקרש. @Tלמדנו, גבהו של משכן עשר אמות: @Kואמה וחצי האמה רוחב. @Tלמדנו, ארכו של משכן לכ' קרשים שיהיו בצפון ובדרום מן המזרח למערב, ל' אמה: @P(יז)<TIE>@Kשתי ידות לקרש האחד. @Tהיה חורץ את הקרש מלמטה באמצעו בגובה אמה, ומניח רביע רחבו מכאן ורביע רחבו מכאן, והן הן הידות, והחריץ חצי רוחב הקרש באמצע, (רצונו לומר, קרש נקרא מה שנשאר לאחר שחרץ מכאן ומכאן, ואז נשאר רוחב אמה, נמצא חצי רוחב הקרש שבאמצע הוא חצי אמה. וכן פירש רש"י בהדיא בפ' הזורק דף צ"ח: שהחריץ באמצע רחב חצי אמה, והיה חורץ רביעית אמה מכל צד, וכל יד היה רוחב רביעית אמה, וכן כל שפת אדן היה רוחב רביעית אמה. ודוק היטב ואז סרה תלונת הרמב"ן ותמיהתו מסולקת) ואותן הידות מכניס באדנים שהיו חלולים, והאדנים גבהן אמה, ויושבים רצופים מ' זה אצל זה, וידות הקרש הנכנסות בחלל האדנים חרוצות משלשה צדיהן, רוחב החריץ כעובי שפת האדן, שיכסה הקרש את כל ראש האדן, שאם לא כן נמצא ריוח בין קרש לקרש כעובי שפת שני האדנים שיפסיקו ביניהם, וזהו שנאמר וְיִהיוּ תֹּאֲמִים מִלְּמַטָּה, שיחרוץ את צדי הידות כדי שיתחברו הקרשים זה אצל זה: @Kמשולבות. @Tעשויות כמין שליבות סולם, מובדלות זו מזו, ומשופין ראשיהם ליכנס בתוך חלל האדן, כשליבה הנכנסת בנקב עמודי הסולם: @Kאשה אל אחתה. @Tמכוונות זו כנגד זו, שיהיו חריציהם שוים זו כמדת זו, כדי שלא יהיו שתי ידות זו משוכה לצד פנים וזו משוכה לצד חוץ בעובי הקרש שהוא אמה, ותרגום של ידות צִירִין, לפי שדומות לצירי הדלת הנכנסים בחורי המפתן:<QC>
@P(יח)<TIE>@Kלפאת נגבה תימנה. @Tאין פאה זו לשון מקצוע, אלא כל הרוח קרויה פאה, כתרגומו לְרוּחַ עֵיבַר דְּרוֹמָא: @P(כב)<TIE>@Kולירכתי. @Tלשון סוף, כתרגומו וְלִסְיָפֵי. ולפי שהפתח במזרח קרוי מזרח פנים והמערב אחורים, וזהו סוף, שהפנים הוא הראש: @Kתעשה ששה קרשים. @Tהרי ט' אמות רוחב: @P(כג)<TIE>@Kושני קרשים תעשה למקצעת. @Tאחד למקצוע צפונית מערבית ואחד למערבית דרומית, כל שמנה קרשים בסדר אחד הן, אלא שאלו השתים אינן בחלל המשכן, אלא חצי אמה מזו וחצי אמה מזו נראות בחלל להשלים רחבו לעשר, והאמה מזה והאמה מזה, באות כנגד אמות עובי קרשי המשכן הצפון והדרום, כדי שיהא המקצוע מבחוץ שוה: @P(כד)<TIE>@Kויהיו תואמים מלמטה. @Tכל הקרשים תואמים זה לזה מלמטה, שלא יפסיק עובי שפת שני האדנים ביניהם להרחיקן זו מזו, זהו שפרשתי, שיהיו צירי הידות חרוצים מצדיהן, שיהא רוחב הקרש בולט לצדיו חוץ לידי הקרש, לכסות את שפת האדן, וכן הקרש שאצלו, ונמצאו תואמים זה לזה, וקרש המקצוע שבסדר המערב, חרוץ לרחבו בעביו כנגד חריץ של צד קרש הצפוני והדרומי, כדי שלא יפרידו האדנים ביניהם: @Kויחדו יהיו תמים. @Tכמו תאומים: @Kעל ראשו. @Tשל קרש:<QC>
@Kאל הטבעת האחת. @Tכל קרש וקרש היה חרוץ מלמעלה ברחבו שני חריצין בשני צדיו כמו עובי טבעת, ומכניסו בטבעת אחת, נמצא מתאים לקרש שאצלו. אבל אותן טבעות לא ידעתי אם קבועות הן אם מטולטלות. ובקרש שבמקצוע היה טבעת בעובי הקרש (נראה כי מלות הדרומי והצפוני אלמטה קאי, ורוצה לומר שהדרומי והצפוני וראש קרש כו' נכנס לתוכו, ומה שכתב היה טבעת בעובי קרש, רוצה לומר בעובי קרש המערבי. ודו"ק) הדרומי והצפוני, וראש קרש המקצוע שבסדר מערב נכנס לתוכו, נמצאו שני הכתלים מחוברים: @Kכן יהיה לשניהם. @Tלשני הקרשים שבמקצוע, לקרש שבסוף צפון ולקרש המערבי, וכן לשני המקצועות:<QC>
@P(כה)<TIE>@Kוהיו שמנה קרשים. @Tהן האמורות למעלה תעשה ששה קרשים ושני קרשים תעשה למקוצעות, נמצאו שמנה קרשים בסדר מערבי. כך שנויה במשנה מעשה סדר הקרשים במלאכת המשכן. היה עושה את האדנים חלולים, וחורץ את הקרש מלמטה רביע מכאן ורביע מכאן, והחריץ חציו באמצע, ועשה לו שתי ידות כמין שני חמוקין (ולי נראה שהגרסא כמין שני חווקין) כמין שני שליבות סולם המובדלות זו מזו, ומשופות להכנס בחלל האדן כשליבה הנכנסת בנקב עמודי הסולם, והוא לשון משולבות, עשויות כמין שליבה, ומכניסן לתוך שני אדנים, שנאמר שְׁנֵי אֲדָנִים שְׁנֵי אֲדָנִים @M(שמות לו, ל)@T, וחורץ את הקרש מלמעלה אצבע מכאן ואצבע מכאן, ונותנן לתוך טבעת אחת של זהב, כדי שלא יהיו נפרדין זה מזה, שנאמר ויהיו תואמים מלמטה וגו', כך היא המשנה, והפירוש שלה הצעתי למעלה בסדר המקראות:<QC>
@P(כו)<TIE>@Kבריחם. @Tכתרגומו עַבְּרִין, ובלע"ז אשפרי"ש@T: @Kחמשה לקרשי צלע המשכן. @Tאלו ה', ג' הן, אלא שהבריח העליון והתחתון עשוי משתי חתיכות, זה מבריח עד חצי הכותל וזה מבריח עד חצי הכותל, זה נכנס בטבעת מצד זה וזה נכנס בטבעת מצד זה, עד שמגיעין זה לזה, נמצא שעליון ותחתון שנים שהן ארבע, אבל האמצעי ארכו כנגד כל הכותל, ומבריח מקצה הכותל ועד קצהו, שנאמר והבריח התיכון וגו' מבריח מן הקצה אל הקצה, שהעליונים והתחתונים היו להן טבעות בקרשים להכנס לתוכן, שתי טבעות לכל קרש, משולשים בתוך עשר אמות של גובה הקרש, חלק אחד מן הטבעת העליונה ולמעלה, וחלק אחד מן התחתונה ולמטה, וכל חלק הוא רביע אורך הקרש, ושני חלקים בין טבעת לטבעת, כדי שיהיו כל הטבעות מכוונות זו כנגד זו, אבל לבריח התיכון אין טבעות, אלא הקרשים נקובין בעובים, והוא נכנס בהם דרך הנקבים שהם מכוונין זה מול זה, וזהו שנאמר בתוך הקרשים. הבריחים העליונים והתחתונים שבצפון ושבדרום, אורך כל אחת ט"ו אמה, והתיכון ארכו ל' אמה, וזהו מן הקצה אל הקצה, מן המזרח ועד המערב, וה' בריחים שבמערב אורך העליונים והתחתונים ו' אמות, והתיכון ארכו י"ב, כנגד רוחב ח' קרשים, כך היא מפורשת במלאכת המשכן @M(שבת צח:)@T: @P(כט)<TIE>@Kבתים לבריחם. @Tהטבעות שתעשה בהן יהיו בתים להכניס בהן הבריחים: @Kוצפית את הבריחים זהב. @Tלא שהיה הזהב מדובק על הבריחים, שאין עליהם שום צפוי, אלא בקרש היה קובע כמין ב' פיפיות של זהב כמין ב' סדקי קנה חלול, וקובען אצל הטבעות לכאן ולכאן, ארכן ממלא את רוחב הקרש מן הטבעת לכאן וממנה לכאן, והבריח נכנס לתוכו, וממנו לטבעת, ומן הטבעת לפה השני, נמצאו הבריחים מצופים זהב כשהן תחובין בקרשים, והבריחים הללו מבחוץ היו בולטות. הטבעות והפיפיות לא היו נראות בתוך המשכן, אלא כל הכותל חלק מבפנים: @P(ל)<TIE>@Kוהקמת את המשכן. @Tלאחר שיגמור, הקימהו: @Kהראית בהר. @Tקודם לכן, שאני עתיד ללמדך ולהראותך סדר הקמתו: @P(לא)<TIE>@Kפרוכת. @Tלשון מחיצה הוא, ובלשון חכמים פרגוד, דבר המבדיל בין המלך ובין העם: @Kתכלת וארגמן. @Tכל מין ומין היה כפול, בכל חוט וחוט ו' חוטין: @Kמעשה חושב. @Tכבר פרשתי שזו היא אריגה של שתי קירות, והציורין שמשני עבריה אינן דומין זה לזה: @Kכרבים. @Tציורין של בריות יעשה בה. ד' עמודים תקועים בתוך ד' אדנים, ואונקליות קבועין בהן, עקומין למעלה להושיב עליהן כלונס שראש הפרוכת כרוך בה, והאונקליות הן הווין, שהרי כמין ווין הן עשוים, והפרוכת ארכה י' אמות לרחבו של משכן, ורחבה י' אמות כגבהן של קרשים, פרוסה בשליש של משכן, שיהא הימנה ולפנים עשר אמות, והימנה ולחוץ כ' אמה, נמצא בית קדשי הקדשים עשר על עשר, שנאמר וְנָתתָּה אֶת הַפָּרֹכֶת תַּחַת הַקְּרָסִים, המחברים את שתי חוברות של יריעות המשכן, ורוחב החוברת כ' אמה, וכשפרשם על גג המשכן מן הפתח למערב, כלתה בשני שלישי המשכן, והחוברת השנית כסתה שלישו של משכן, והמותר תלוי לאחוריו לכסות את הקרשים: @P(לה)<TIE>@Kושמת את השלחן. @Tשלחן בצפון, משוך מן הכותל הצפוני שתי אמות ומחצה, ומנורה בדרום, משוכה מן הכותל הדרומי שתי אמות ומחצה, ומזבח הזהב נתון כנגד אויר שבין שלחן למנורה, משוך קמעא כלפי המזרח, וכולם נתונים מן חצי המשכן ולפנים. כיצד, אורך המשכן מן הפתח לפרוכת עשרים אמה, המזבח והשלחן והמנורה משוכים מן הפתח לצד מערב עשר אמות:<QC>
@P(לו)<TIE>@Kועשית מסך. @Tוילון, הוא מסך כנגד הפתח, כמו שַׂכְתָּ בַעֲדֹו @M(איוב א, י)@T, לשון מגין: @Kמעשה רוקם. @Tהצורות עשויות בו מעשה מחט, כפרצוף של עבר זה כך פרצוף של עבר זה: @Kרוקם. @Tשם האומן ולא שם האומנות, ותרגומו עוֹבַד צַיָּיר, ולא עובד ציור. מדת המסך כמדת הפרוכת י' אמות על י' אמות: @P(א)<TIE>@Kועשית את המזבח וגו'. ושלש אמות קומתו. @Tדברים ככתבן, דברי רבי יהודה, רבי יוסי אומר, נאמר כאן רבוע ונאמר בפנימי רבוע, מה להלן גבהו פי שנים כארכו, אף כאן גבהו פי שנים כארכו, ומה אני מקיים ושלש אמות קומתו, משפת סובב ולמעלה @M(זבחים נט:)@T: @P(ב)<TIE>@Kממנו תהיין קרנותיו. @Tשלא יעשם לבדם ויחברם בו: @Kוצפית אותו נחושת. @Tלכפר על עזות מצח, שנאמר וּמִצְחֲךָ נְחוּשָׁה @M(ישעיה מח, ד)@T: @P(ג)<TIE>@Kסירותיו. @Tכמין יורות: @Kלדשנו. @Tלהסיר דשנו לתוכה, והוא שתרגם אונקלוס לְמִסְפֵי קִטְמֵיהּ, לספות הדשן לתוכם, כי יש מלות בלשון עברית מלה אחת מתחלפת בפתרון, לשמש בנין וסתירה כמו וַתַּשְׁרֵשׁ שָׁרָשֶׁיהָ @M(תהלים פ, י)@T, אֱוִיל מַשְׁרִישׁ @M(איוב ה, ג)@T, וחלופו, וּבְכָל תְּבוּאָתִי תְּשָׁרֵשׁ @M(שם לא, יב)@T. וכמוהו בִּסְעִפֶיהָ פֹּרִיָּה @M(ישעיה יז, ו)@T, וחלופו מְסָעֵף פֻּארָה @M(שם י, לג)@T, מפשח סעיפיה. וכמוהו וְזֶה הָאַחֲרֹון עִצְּמֹו @M(ירמיה נ, יז)@T, שבר עצמיו. וכמוהו וַיְסקְּלֻהוּ בָּאֲבָנִים @M(מלכים־א כא, יג)@T, וחלופו סַקְּלוּ מֵאֶבֶן @M(ישעי' סב, י)@T, הסירו אבניה, וכן וַיְעַזְקֵהוּ וַיְסַקְּלֵהוּ @M(שם ה, ב)@T. אף כאן לדשנו להסיר דשנו, ובלע"ז אדשצדר"יר@T: @Kויעיו. @Tכתרגומו, מגרפות שנוטל בהם הדשן, והן כמין כסוי קדרה של מתכת דק, ולו בית יד, ובלע"ז וידי"ל@T: @Kומזרקותיו. @Tלקבל בהם דם הזבחים: @Kומזלגותיו. @Tכמין אונקליות כפופים, ומכה בהם בבשר ונתחבים בו, ומתהפכין בהן על גחלי המערכה שיהא ממהר שריפתן, ובלע"ז קרוצינ"ש@T, ובלשון חכמים צנוריות: @Kומחתותיו. @Tבית קבול יש להם, ליטול בהן גחלים מן המזבח לשאתם על מזבח הפנימי לקטרת, ועל שם חתייתן קרויים מחתות, כמו לַחְתֹּות אֵשׁ מִיָּקוּד @M(ישעיה ל, יד)@T, לשון שאיבת אש ממקומה, וכן הַיַחֲתֶּה אִישׁ אֵשׁ בְּחֵיקֹו @M(משלי ו, כז)@T: @Kלכל כליו. @Tכמו כל כליו: @P(ד)<TIE>@Kמכבר. @Tלשון כברה שקורין קריבל"ש (זיעב)@T, כמין לבוש עשוי לו למזבח, עשוי חורין חורין כמין רשת, ומקרא זה מסורס, וכה פתרונו, ועשית לו מכבר נחושת מעשה רשת:<QC>
@P(ה)<TIE>@Kכרכב המזבח. @Tסובב, כל דבר המקיף סביב בעגול קרוי כרכב, כמו ששנינו בהכל שוחטין @M(חולין כה.)@T, אלו הן גולמי כלי עץ, כל שעתיד לשוף ולכרכב, והוא כמו שעושין חריצין עגולין בקרשי דפני התיבות וספסלי העץ, אף למזבח עשה חריץ סביבו, והיה רחבו אמה בדפנו לנוי, והוא לסוף שלש (ס"א שש) אמות של גבהו, כדברי האומר גבהו פי שנים כארכו, הא מה אני מקיים ושלש אמות קומתו, משפת סובב ולמעלה, אבל סובב להלוך הכהנים, לא היה למזבח הנחשת, אלא על ראשו לפנים מקרנותיו, וכן שנינו בזבחים @M(סב.)@T, איזהו כרכוב, בין קרן לקרן, והיה רוחב אמה ולפנים מהן אמה של הלוך רגלי הכהנים, שתי אמות הללו קרויים כרכוב. ודקדקנו שם, והכתיב תחת כרכוב המזבח מלמטה, למדנו שהכרכוב בדפנו הוא ולבוש המכבר תחתיו, ותירץ המתרץ, תרי הוי, חד לנוי, וחד לכהנים דלא ישתרגו, זה שבדופן לנוי היה, ומתחתיו הלבישו המכבר, והגיע רחבו עד חצי המזבח, נמצא שהמכבר רחב אמה, והוא היה סימן לחצי גבהו, להבדיל בין דמים העליונים לדמים התחתונים, וכנגדו עשו למזבח בית עולמים, דוגמת חוט הסקרא באמצעו. וכבש שהיו עולין בו, אף על פי שלא פירשו בענין זה, כבר שמענו בפרשת מזבח אדמה תעשה לי, ולא תעלה במעלות, לא תעשה לו מעלות בכבש שלו אלא כבש חלק, למדנו שהיה לו כבש. כך שנינו במכילתא @M(בחדש פי"א)@T. ומזבח אדמה הוא מזבח הנחשת, שהיו ממלאין חללו אדמה במקום חנייתן, והכבש היה בדרום המזבח, מובדל מן המזבח מלא חוט השערה, ורגליו מגיעין עד אמה סמוך לקלעי החצר שבדרום, כדברי האומר י' אמות קומתו. ולדברי האומר דברים ככתבן, ג' אמות קומתו, לא היה אורך הכבש אלא י' אמות, כך מצאתי במשנה מ"ט מדות, וזה שהיה מובדל מן המזבח מלא החוט, במסכת זבחים @M(סב:)@T למדנוה מן המקרא: @P(ז)<TIE>@Kבטבעות. @Tבארבע טבעות שנעשו למכבר:<QC>
@P(ח)<TIE>@Kנבוב לוחות. @Tכתרגומו חֲלִיל לוּחִין, לוחות עצי שטים מכל צד והחלל באמצע, ולא יהא כולו עץ אחד, שיהא עביו ה' אמות על ה' אמות, כמין סדן: @P(ט)<TIE>@Kקלעים.@T עשויין כמין קלעי ספינה נקבים נקבים, מעשה קליעה ולא מעשה אורג, ותרגומו סְרָדִין כתרגומו של מכבר המתורגם סְרָדָא לפי שהן מנוקבין ככברה: @Kלפאה האחת. @Tכל הרוח קרוי פאה: @P(י)<TIE>@Kועמודיו עשרים. @Tחמש אמות בין עמוד לעמוד: @Kואדניהם. @Tשל העמודים נחשת, האדנים יושבים על הארץ, והעמודים תקועין לתוכן, היה עושה כמין קונדסין שקורין פלא"ש, ארכן ו' טפחים ורחבן ג', וטבעת נחשת קבוע בו באמצעו, וכורך שפת הקלע סביביו במיתרים כנגד כל עמוד ועמוד, ותולה הקונדס דרך טבעתו באונקליות שבעמוד העשוי כמין וי"ו, ראשו זקוף למעלה וראשו אחד תקוע בעמוד, כאותן שעושין להציב דלתות שקורין גונזי"ש, ורחב הקלע תלוי מלמטה, והיא קומת מחיצות החצר: @Kווי העמודים. @Tהם האונקליות: @Kוחשוקיהם. @Tמוקפות היו העמודים בחוטי כסף סביב, ואיני יודע אם על פני כולן, אם בראשם, ואם באמצעם, אך יודע אני שחשוק לשון חגורה, שכך מצינו בפילגש בגבעה, וְעִמֹּו צֶמֶד חֲמֹורִים חֲבוּשִׁים @M(שופטים יט, י)@T, תרגומו חשוקים: @P(יג)<TIE>@Kלפאת קדמה מזרחה. @Tפני המזרח קרוי קדם, לשון פנים, אחור, לשון אחורים, לפיכך המזרח קרוי קדם שהוא פנים, ומערב קרוי אחור, כמו דתרגם אונקלוס הַיָּם הָאַחֲרֹון @M(דברים יא, כד)@T, ימא מערבא: @Kחמשים אמה. @Tאותן נ' אמה לא היו סתומים כולם בקלעים, לפי ששם הפתח, אלא ט"ו אמה קלעים לכתף הפתח מכאן, וכן לכתף השנית, נשאר רחב חלל הפתח בנתים כ' אמה, וזהו שנאמר וּלְשַׁעַר הֶחָצֵר מָסָךְ עֶשְׂרִים אַמָּה, וילון למסך כנגד הפתח, כ' אמה ארך כרוחב הפתח: @P(יד)<TIE>@Kעמדיהם שלשה. @Tחמש אמות בין עמוד לעמוד, בין עמוד שבראש הדרום העומד במקצוע דרומית מזרחית, עד עמוד שהוא מן הג' שבמזרח ה' אמות, וממנו לשני חמש אמות, ומן השני לשלישי חמש אמות, וכן לכתף השנית, וארבעה עמודים למסך, הרי י' עמודים למזרח כנגד י' למערב: @P(יז)<TIE>@Kכל עמודי החצר סביב וגו'. @Tלפי שלא פירש ווין וחשוקים ואדני נחשת אלא לצפון ולדרום, אבל למזרח ולמערב לא נאמר ווין וחשוקים ואדני נחשת, לכך בא ולמד כאן: @P(יח)<TIE>@Kארך החצר. @Tהצפון והדרום שמן המזרח למערב מאה באמה: @Kורחב חמשים בחמשים. @Tחצר שבמזרח היתה מרובעת חמשים על חמשים, שהמשכן ארכו שלשים ורחבו עשר, העמיד מזרח פתחו בשפת נ' החיצונים של אורך החצר, נמצאו כָּלוּ בחמשים הפנימים, וכלה ארכו לסוף ל', נמצאו כ' אמה ריוח לאחוריו בין הקלעים שבמערב ליריעות של אחורי המשכן, ורחב המשכן עשר אמות באמצע רוחב החצר, נמצאו לו עשרים אמה ריוח לצפון ולדרום מן קלעי החצר ליריעות המשכן, וכן למערב, וחמשים על חמשים חצר לפניו @M(עירובין כג:)@T: @Kוקומה חמש אמות. @Tגובה מחיצות החצר, והוא רוחב הקלעים: @Kואדניהם נחושת. @Tלהביא אדני המסך, שלא תאמר לא נאמרו אדני נחושת אלא לעמודי הקלעים, אבל אדני המסך של מין אחר היו. כך נראה בעיני שלכך חזר ושנאן: @P(יט)<TIE>@Kלכל כלי המשכן. @Tשהיו צריכין להקמתו ולהורדתו, כגון מקבות לתקוע יתדות ועמודים: @Kיתדות. @Tכמין נגרי נחושת עשויין ליריעות האהל ולקלעי החצר, קשורים במיתרים סביב סביב בשפוליהן, כדי שלא תהא הרוח מגביהתן, ואיני יודע אם תחובין בארץ, או קשורין ותלויין וכובדן מכביד שפולי היריעות שלא ינועו ברוח, ואומר אני, ששמן מוכיח עליהם שהם תקועין בארץ, לכך נקראו יתדות, ומקרא זה מסייעני, אֹהֶל בַּל יִצְעָן בַּל יִסַּע יְתֵדֹתָיו לָנֶצַח @M(ישעיה לג, כ)@T:<QC>
@Kחסלת פרשת תרומה<QC>
