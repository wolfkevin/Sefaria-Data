@P(כ)<TIE>@Kזך. @Tבלי שמרים, כמו ששנינו במנחות @M(פו.)@T, מגרגרו בראש הזית וכו': @Kכתית. @Tהזיתים היה כותש במכתשת ואינו טוחנן בריחים, כדי שלא יהא בו שמרים, ואחר שהוציא טפה ראשונה, מכניסן לריחים וטוחנן, והשמן השני פסול למנורה וכשר למנחות, שנאמר כתית למאור, ולא כתית למנחות:<QC>
@Kלהעלות נר תמיד. @Tמדליק עד שתהא שלהבת עולה מאליה @M(שבת כא.)@T: @Kתמיד. @Tכל לילה ולילה קרוי תמיד, כמו שאתה אומר עֹלַת תָּמִיד @M(במדבר כח, ו)@T, ואינה אלא מיום ליום. וכן במנחת חביתין נאמר תמיד @M(ויקרא ו, יג)@T, ואינה אלא מַחֲצִיתָהּ בַּבֹּקֶר וּמַחֲצִיתָהּ בָּעָרֶב, אבל תמיד האמור בלחם הפנים, משבת לשבת הוא:<QC>
@P(כא)<TIE>@Kמערב עד בוקר. @Tתן לה מדתה שתהא דולקת מערב ועד בוקר, ושיערו חכמים חצי לוג ללילי טבת הארוכין, וכן לכל הלילות, ואם יותר אין בכך כלום: @P(א)<TIE>@Kואתה הקרב אליך. @Tלאחר שתגמור מלאכת המשכן:<QC>
@P(ג)<TIE>@Kלקדשו לכהנו לי. @Tלקדשו להכניסו בכהונה על ידי הבגדים, שיהא כהן לי, ולשון כהונה שירות הוא, שנטריא"ה בלע"ז@T:<QC>
@P(ד)<TIE>@Kחושן. @Tתכשיט כנגד הלב: @Kואפוד. @Tלא שמעתי (שהוא לבוש)@T ולא מצאתי בברייתא פירוש תבניתו, ולבי אומר לי שהוא חגור לו מאחוריו, רחבו כרוחב גב איש, כמין סינר שקורין פורצי"נט שחוגרות הַשָּׂרוֹת כשרוכבות על הסוסים, כך מעשהו מלמטה, שנאמר וְדָוִד חָגוּר אֵפֹוד בָּד @M(שמואל־ב ו, יד)@T, למדנו שהאפוד חגורה היא. ואי אפשר לומר שאין בו אלא חגורה לבדה, שהרי נאמר וַיִּתֵּן עָלָיו אֶת הָאפֹד @M(ויקרא ח, ז)@T ואחר כך וַיַּחֲגֹּר אֹתֹו בְּחֵשֶׁב הָאֵפֹד @M(שם)@T, ותרגם אונקלוס בְּהֶמְיַן אֵפוֹדָא, למדנו שהחשב הוא החגור, והאפוד שם תכשיט לבדו. ואי אפשר לומר שעל שם שתי הכתפות שבו הוא קרוי אפוד, שהרי נאמר שתי כתפות האפוד, למדנו שהאפוד שם לבד, והכתפות שם לבד, והחשב שם לבד. לכך אני אומר שעל שם הסינר של מטה קרוי אפוד, על שם שאופדו ומקשטו בו, כמו שנאמר ויאפד לו בו @M(שם)@T, והחשב הוא חגור שלמעלה הימנו, והכתפות קבועות בו. ועוד אומר לי לבי, שיש ראיה שהוא מין לבוש, שתרגם יונתן ודוד חגור אפוד בד, כַּרְדוּט דְּבוּץ, ותרגם כמו כן מעילין, כַּרְדוּטִין, במעשה תמר אחות אבשלום, כִּי כֵן תִּלְבַּשְׁןָ בְּנֹות הַמֶּלֶךְ הַבְּתוּלֹת מְעִילִים @M(שמואל־ב יג, יח)@T: @Kומעיל. @Tהוא כמין חלוק, וכן הכתונת, אלא שהכתונת סמוך לבשרו, ומעיל קרוי חלוק העליון: @Kתשבץ. @Tעשויין משבצות לנוי, והמשבצות הם כמין גומות העשויות בתכשיטי זהב למושב קביעת אבנים טובות ומרגליות, כמו שנאמר באבני האפוד מֻסַּבֹּת מִשְׁבְּצֹות זָהָב, ובלע"ז קוראין אותו קשטונ"ש@T: @Kמצנפת. @Tכמין כיפת כובע שקורין קופי"א, שהרי במקום אחר קורא להם מגבעות, ומתרגמינן כּוֹבָעִין @M(עיין יומא כה.)@T: @Kואבנט. @Tהיא חגורה על הכתונת, והאפוד חגורה על המעיל, כמו שמצינו בסדר לבישתן, וַיִּתֵּן עָלָיו אֶת הַכֻּתֹּנֶת וַיַחֲגֹּר אֹתֹו בָּאַבְנֵט וַיַּלְבֵּשׁ אֹתֹו אֶת הַמְּעִיל וַיִּתֵּן עָלָיו אֶת הָאֵפֹד: @Kבגדי קדש. @Tמתרומה המקודשת לשמי יעשו אותם: @P(ה)<TIE>@Kוהם יקחו. @Tאותם חכמי לב שיעשו הבגדים, יקבלו מן המתנדבים את הזהב ואת התכלת, לעשות מהן את הבגדים: @P(ו)<TIE>@Kועשו את האפוד. @Tאם באתי לפרש מעשה האפוד והחשן על סדר המקראות, הרי פירושן פרקים וישגה הקורא בצרופן, לכך אני כותב מעשיהם כמות שהוא, למען ירוץ הקורא בו, ואחר כך אפרש על סדר המקראות. האפוד עשוי כמין סינר של נשים רוכבות סוסים, וחוגר אותו מאחוריו כנגד לבו למטה מאציליו, רחבו כמדת רוחב גבו של אדם ויותר, ומגיע עד עקביו, והחשב מחובר בראשו על פני רחבו מעשה אורג, ומאריך לכאן ולכאן כדי להקיף ולחגור בו, והכתפות מחוברות בחשב, אחת לימין ואחת לשמאל, מאחורי הכהן לשני קצות רחבו של סינר, וכשזוקפן עומדות לו על שני כתפיו, והן כמין שתי רצועות עשויות ממין האפוד, ארוכות כדי שיעור לזקפן אצל צוארו מכאן ומכאן, ונקפלות לפניו למטה מכתפיו מעט, ואבני השהם קבועות בהם, אחת על כתף ימין ואחת על כתף שמאל, והמשבצות נתונות בראשיהם לפני כתפיו, ושתי עבותות הזהב תחובות בשתי טבעות שבחשן בשני קצות רחבו העליון, אחת לימין ואחת לשמאל, ושני ראשי השרשרות תקועים במשבצות לימין, וכן שני ראשי השרשרות השמאלית תקועין במשבצות שבכתף שמאל, נמצא החשן תלוי במשבצות האפוד על לבו מלפניו, ועוד שתי טבעות בשני קצות החשן בתחתיתו, וכנגדם שתי טבעות בשתי כתפות האפוד מלמטה, בראשו התחתון המחובר בחשב, טבעות החשן אל מול טבעות האפוד שוכבים זה על זה, ומרכסן בפתיל תכלת תחוב בטבעות האפוד והחשן, שיהא תחתית החשן דבוק לחשב האפוד, ולא יהא נד ונבדל, הולך וחוזר: @Kזהב תכלת וארגמן ותולעת שני ושש משזר. @Tחמשה מינים הללו שזורין בכל חוט וחוט. היו מרדדין את הזהב כמין טסים דקין, וקוצצין פתילים מהם, וטווין אותן חוט של זהב עם שש חוטין של תכלת, וחוט של זהב עם שש חוטין של ארגמן, וכן בתולעת שני, וכן בשש, שכל המינין חוטן כפול ששה וחוט של זהב עם כל אחד ואחד, ואחר כך שוזר את כולם כאחד, נמצא חוטן כפול כ"ח, וכן מפורש במס' יומא @M(עב.)@T, ולמד מן המקרא הזה וירקעו את פחי הזהב וקצץ פתילים לעשות (את פתילי הזהב) בתוך התכלת ובתוך הארגמן וגו', למדנו שחוט של זהב שזור עם כל מין ומין: @Kמעשה חושב. @Tכבר פרשתי שהוא אריגת שתי קירות שאין צורת שני עבריהם דומות זו לזו: @P(ז)<TIE>@Kשתי כתפות וגו'. @Tהסינר מלמטה, וחשב האפוד היא החגורה, וצמודה לו מלמעלה דוגמת סינר הנשים, ומגבו של כהן היו מחוברות בחשב שתי חתיכות כמין שתי רצועות רחבות, אחת כנגד כל כתף וכתף, וזוקפן על שתי כתפותיו עד שנקפלות לפניו כנגד החזה, ועל ידי חבורן לטבעות החשן נאחזין מלפניו כנגד לבו שאין נופלת, כמו שמפורש בענין, והיו זקופות והולכות כנגד כתפיו, ושתי אבני שהם קבועות בהן, אחת בכל אחת: @Kאל שני קצותיו. @Tאל רחבו של אפוד, שלא היה רחבו אלא כנגד גבו של כהן, וגבהו עד כנגד האצילים שקורין קודי"ש, שנאמר לֹא יַחְגְּרוּ בַּיָּזַע @M(יחזקאל מד, יח)@T, אין חוגרין במקום זיעה, לא למעלה מאציליהם ולא למטה ממתניהם, אלא כנגד אציליהם: @Kוחבר. @Tהאפוד עם אותן שתי כתפות האפוד יחבר אותם במחט למטה בחשב, ולא יארגם עמו, אלא אורגם לבד ואחר כך מחברם: @P(ח)<TIE>@Kוחשב אפדתו. @Tוחגור שעל ידו, הוא מאפדו ומתקנהו לכהן ומקשטו: @Kאשר עליו. @Tלמעלה בשפת הסינר היא החגורה: @Kכמעשהו. @Tכאריגת הסינר מעשה חושב ומחמשת מינין, כך אריגת החשב מעשה חושב ומחמשת המינים: @Kממנו יהיה. @Tעמו יהיה ארוג, ולא יארגנו לבד ויחברנו:<QC>
@P(י)<TIE>@Kכתולדותם. @Tכסדר שנולדו, ראובן שמעון לוי יהודה דן ונפתלי, על האחת, ועל השניה, גד אשר יששכר זבולן יוסף, ובנימין מלא, שכן הוא כתוב במקום תולדותו, כ"ה אותיות בכל אחת ואחת: @P(יא)<TIE>@Kמעשה חרש אבן. @Tמעשה אומן של אבנים. חרש זה, דבוק הוא לתיבה שלאחריו, ולפיכך הוא נקוד פתח בסופו, וכן חָרַשׁ עֵצִים נָטָה קָו @M(ישעיה מד, יג)@T, חרש של עצים. וכן חָרַשׁ בַּרְזֶל מַעֲצָד @M(שם יב)@T, כל אלה דבוקים ופתוחים: @Kפתוחי חותם. @Tכתרגומו כְּתַב מְפָרָשׁ כִּגְלֹף דְּעִזְקָא, חרוצות האותיות בתוכן, כמו שחורצין חותמי טבעות שהם לחתום אגרות, כתב ניכר ומפורש: @Kעל שמות. @Tכמו בשמות: @Kמסבות משבצות. @Tמוקפות האבנים במשבצות זהב, שעושה מושב האבן בזהב כמין גומא למדת האבן, ומשקעה במשבצות, נמצאת המשבצת סובבת את האבן סביב, ומחבר המשבצות בכתפות האפוד: @P(יב)<TIE>@Kלזכרון. @Tשיהא רואה הקב"ה את השבטים כתובים לפניו, ויזכור צדקתם: @P(יג)<TIE>@Kועשית משבצות. @Tמיעוט משבצות שתים, ולא פירש לך עתה בפרשה זו אלא מקצת צרכן, ובפרשת החשן גומר לך פירושן: @P(יד)<TIE>@Kשרשרות זהב. @Tשלשלאות: @Kמגבלות. @Tלסוף גבול החשן תעשה אותם: @Kמעשה עבות. @Tמעשה קליעת חוטין, ולא מעשה נקבים וכפלים כאותן שעושין לבורות, אלא כאותן שעושין לְעַרְדַּסְקָאוֹת שקורין אינשינשייר"ש (רוכפאס) @M(ביצה כב:)@T: @Kונתתה את שרשרות. @Tשל עבותות העשויות מעשה עבות על משבצות הללו. ולא זה הוא מקום צוואת עשייתן של שרשרות ולא צוואת קביעותן, ואין תעשה האמור כאן לשון צווי, ואין ונתתה האמור כאן לשון צווי, אלא לשון עתיד, כי בפרשת החשן חוזר ומצוהו על עשייתן ועל קביעותן, ולא נכתב כאן אלא להודיעך מקצת צורך המשבצות שצוה לעשות עם האפוד, וכתב לך זאת, לומר לך המשבצות הללו יוזקקו לך, לכשתעשה שרשרות מגבלות על החשן, תתנם על המשבצות הללו: @P(טו)<TIE>@Kחושן משפט. @Tשמכפר על קלקול הדין. דבר אחר משפט, שמברר דבריו והבטחתו אמת, דרישנמ"ט בלע"ז@T, שהמשפט משמש ג' לשונות, דברי טענות בעלי הדין, וגמר הדין, ועונש הדין, אם עונש מיתה אם עונש מכות אם עונש ממון, וזה משמש לשון בירור דברים, שמפרש ומברר דבריו: @Kכמעשה אפוד. @Tמעשה חושב ומחמשת מינין:<QC>
@P(טז)<TIE>@Kזרת ארכו וזרת רחבו. @Tכפול, ומוטל לו לפניו כנגד לבו, שנאמר וְהָיוּ עַל לֵב אַהֲרֹן, תלוי בכתפות האפוד הבאות מאחוריו על כתפיו, ונקפלות ויורדות לפניו מעט, והחשן תלוי בהן בשרשרות וטבעות, כמו שמפורש בענין: @P(יז)<TIE>@Kומלאת בו. @Tעל שם שהאבנים ממלאות גומות המשבצות המתוקנות להן, קורא אותן בלשון מלואים: @P(כ)<TIE>@Kמשבצים זהב. @Tיהיו הטורים במלואותם, מוקפים משבצות זהב בעומק שיעור שיתמלא בעובי האבן, זהו לשון במלואותם, כשיעור מלוי עביין של אבנים יהיה עומק המשבצות, לא פחות ולא יותר: @P(כא)<TIE>@Kאיש על שמו. @Tכסדר תולדותם סדר האבנים, אודם לראובן, פטדה לשמעון, וכן כלם: @P(כב)<TIE>@Kעל החושן. @Tבשביל החשן, לקבעם בטבעותיו, כמו שמפורש למטה בענין: @Kשרשת. @Tלשון שרשי אילן, המאחיזין לאילן להאחז ולהתקע בארץ, אף אלו יהיו מאחיזין לחשן, שבהם יהיה תלוי באפוד, והן שתי שרשרות האמורות למעלה בענין המשבצות, ואף שרשרות פתר מנחם בן סרוק לשון שרשים, ואמר שהרי"ש יתירה, כמו מ"ם שבשלשום, ומ"ם שבריקם, ואיני רואה את דבריו, אלא שרשרת בלשון עברית כשלשלת בלשון משנה: @Kגבלת. @Tהוא מגבלות האמור למעלה, שתתקעם בטבעות שיהיו בגבול החשן, וכל גבול לשון קצה, אשומי"ל בלע"ז@T: @Kמעשה עבות. @Tמעשה קליעה: @P(כג)<TIE>@Kעל החושן. @Tלצורך החושן, כדי לקבעם בו. ולא יתכן לומר שתהא תחלת עשייתן עליו, שאם כן מה הוא שחוזר ואומר ונתת את שתי הטבעות, והלא כבר נתונים בו, היה לו לכתוב בתחלת המקרא, ועשית על קצות החשן שתי טבעות זהב, ואף בשרשרות צריך אתה לפתור כן: @Kעל שני קצות החושן. @Tלשתי פאות שכנגד הצואר לימנית ולשמאלית הבאים מול כתפות האפוד: @P(כד)<TIE>@Kונתתה את שתי עבותות הזהב. @Tהן הן שרשות גבלות הכתובות למעלה, ולא פירש מקום קבוען בחשן, עכשיו מפרש לך שיהא תוחב אותן בטבעות, ותדע לך שהן הן הראשונות, שהרי בפרשת אלה פקודי לא הוכפלו: @P(כה)<TIE>@Kואת שתי קצות. @Tשל שתי העבותות, ב' ראשיהם של כל אחת ואחת: @Kתתן על שתי המשבצות. @Tהן הן הכתובות למעלה בין פרשת החשן ופרשת האפוד, ולא פירש את צרכן ואת מקומן, עכשיו מפרש שיתקע בהן ראשי העבותות התחובות בטבעות החשן לימין ולשמאל אצל הצואר, שני ראשי שרשרות הימנית תוקע במשבצות של ימין, וכן בשל שמאל שני ראשי שרשרות השמאלית: @Kונתתה. @Tהמשבצות על כתפות האפוד, אחת בזו ואחת בזו, נמצאו כתפות האפוד מחזיקין את החשן שלא יפול ובהן הוא תלוי, ועדיין שפת החשן התחתונה הולכת ובאה, ונוקשת על כריסו ואינה דבוקה לו יפה, לכך הוצרך עוד ב' טבעות לתחתיתו, כמו שמפרש והולך: @Kאל מול פניו. @Tשל אפוד, שלא יתן המשבצות בעבר הכתפות שכלפי המעיל, אלא בעבר העליון שכלפי החוץ, והוא קרוי מול פניו של אפוד, כי אותו עבר שאינו נראה אינו קרוי פנים: @P(כו)<TIE>@Kעל שני קצות החושן. @Tהן שתי פאותיו התחתונות לימין ולשמאל: @Kעל שפתו אשר אל עבר האפוד ביתה. @Tהרי לך שני סימנין, האחד שיתנם בשני קצות של תחתיתו, שהוא כנגד האפוד, שעליונו אינו כנגד האפוד, שהרי סמוך לצואר הוא, והאפוד נתון על מתניו, ועוד נתן סימן, שלא יקבעם בעבר החושן שכלפי החוץ, אלא בעבר שכלפי פנים, שנאמר ביתה, ואותו העבר הוא לצד האפוד, שחשב האפוד חוגרו לכהן, ונקפל הסינר לפני הכהן על מתניו, וקצת כריסו מכאן ומכאן עד כנגד קצות החשן, וקצותיו שוכבין עליו: @P(כז)<TIE>@Kעל שתי כתפות האפוד מלמטה. @Tשהמשבצות נתונות בראשי כתפות האפוד העליונים, הבאים על כתפיו כנגד גרונו ונקפלות ויורדות לפניו, והטבעות צוה ליתן בראשן השני שהוא מחובר לאפוד, והוא שנאמר לעומת מחברתו, סמוך למקום חבורן באפוד למעלה מן החגורה מעט, שהמחברת לעומת החגורה, ואלו נתונים מעט בגובה זקיפת הכתפות, הוא שנאמר ממעל לחשב האפוד, והן כנגד סוף החשן, ונותן פתיל תכלת באותן הטבעות ובטבעות החשן, ורוכסן באותו פתיל לימין ולשמאל, שלא יהא תחתית החשן הולך לפנים וחוזר לאחור ונוקש על כריסו, ונמצא מיושב על המעיל יפה: @Kממול פניו. @Tבעבר החיצון: @P(כח)<TIE>@Kוירכסו. @Tלשון חבור, וכן מֵרֻכְסֵי אִישׁ @M(תהלים לא, כא)@T, חבורי חברי רשעים. וכן וְהָרְכָסִים לְבִקְעָה @M(ישעיה מ, ד)@T, הרים הסמוכים זה לזה, שאי אפשר לירד לגיא שביניהם אלא בקושי גדול, שמתוך סמיכתן הגיא זקופה ועמוקה, יהיו לבקעת מישור ונוחה לילך: @Kלהיות על חשב האפוד. @Tלהיות החשן דבוק אל חשב האפוד: @Kולא יזח. @Tלשון ניתוק, ולשון ערבי הוא כדברי דונש בן לברט: @P(ל)<TIE>@Kאת @Kהאורים ואת התמים. @Tהוא כתב שם המפורש שהיה נותנו בתוך כפלי החשן, שעל ידו הוא מאיר דבריו ומתמם את דבריו @M(יומא עג:)@T. ובמקדש שני היה החשן, שאי אפשר לכהן גדול להיות מחוסר בגדים, אבל אותו השם לא היה בתוכו, ועל שם אותו הכתב הוא קרוי משפט, שנאמר וְשָׁאַל לֹו בְּמִשְׁפַּט הָאוּרִים @M(במדבר כז, כא)@T: @Kאת משפט בני ישראל. @Tדבר שהם נשפטים ונוכחים על ידו אם לעשות דבר או לא לעשות. ולפי המדרש אגדה, שהחשן מכפר על מעוותי הדין נקרא משפט, על שם סליחת המשפט:<QC>
@P(לא)<TIE>@Kאת מעיל האפוד. @Tשאפוד ניתן עליו לחגורה: @Kכליל תכלת. @Tכולו תכלת, שאין מין אחר מעורב בו: @P(לב)<TIE>@Kוהיה פי ראשו. @Tפי המעיל בגבהו, הוא פתיחת בית הצואר: @Kבתוכו. @Tכתרגומו כָּפִיל לְגַוֵּיהּ, כפול לתוכו, להיות לו לשפה כפילתו, והיה מעשה אורג ולא במחט: @Kכפי תחרא. @Tלמדנו שהשריונים שלהם פיהם כפול לתוכן: @Kלא יקרע. @Tכדי שלא יקרע, והקורעו עובר בלאו, שזה ממנין לאוין שבתורה, וכן לֹא יִזַּח הַחשֶׁן, וכן לֹא יָסֻרוּ מִמֶּנוּ @M(שמות כה, טו)@T, הנאמר בבדי הארון: @P(לג)<TIE>@Kרמוני. @Tעגולים וחלולים היו, כמין רמונים העשויים כבצת תרנגולת: @Kופעמוני זהב. @Tזגין עם עִנְבָּלִין שבתוכם: @Kבתוכם סביב. @Tביניהם סביב, בין שני רמונים פעמון אחד, דבוק ותלוי בשולי המעיל: @P(לד)<TIE>@Kפעמון זהב ורמון וגו'. @Tפעמון זהב ורמון אצלו: @P(לה)<TIE>@Kולא ימות. @Tמכלל לאו אתה שומע הן, אם יהיו לו לא יתחייב מיתה, הא אם יכנס מחוסר אחד מן הבגדים הללו, חייב מיתה בידי שמים:<QC>
@P(לו)<TIE>@Kציץ. @Tכמין טס של זהב היה, רוחב ב' אצבעות, מקיף על המצח מאוזן לאוזן @M(סוכה ה:)@T: @P(לז)<TIE>@Kעל פתיל תכלת. @Tובמקום אחר הוא אומר, וַיִּתְּנוּ עָלָיו פְּתִיל תְּכֵלֶת @M(שמות לט, לא)@T, ועוד, כתיב כאן והיה על המצנפת, ולמטה הוא אומר והיה על מצח אהרן, ובשחיטת קדשים שנינו @M(זבחים יט.:)@T, שערו היה נראה בין ציץ למצנפת ששם מניח תפלין, למדנו שהמצנפת למעלה בגובה הראש, ואינה עמוקה להכנס בה כל הראש עד המצח, והציץ מלמטה, והפתילים היו בנקבים, ותלויין בו בשני ראשים ובאמצעו, ששה בג' מקומות הללו, פתיל מלמעלה אחד מבחוץ ואחד מבפנים כנגדו, וקושר ראשי הפתילים מאחורי העורף שלשתן, ונמצאו בין אורך הטס ופתילי ראשיו מקיפין את הקדקד, ופתיל האמצעי שבראשו קשור עם ראשי השנים, והולך על פני רוחב הראש מלמעלה, נמצא עשוי כמין כובע, ועל פתיל האמצעי הוא אומר והיה על המצנפת, והיה נותן הציץ על ראשו כמין כובע על המצנפת, והפתיל האמצעי מחזיקו שאינו נופל, והטס תלוי כנגד מצחו, ונתקיימו כל המקראות, פתיל על הציץ, וציץ על הפתיל, ופתיל על המצנפת מלמעלה: @P(לח)<TIE>@Kונשא אהרן. @Tלשון סליחה, ואף על פי כן אינו זז ממשמעו, אהרן נושא את המשא של עון, נמצא מסולק העון מן הקדשים: @Kאת עון הקדשים. @Tלרצות על הדם ועל החלב שקרבו בטומאה, כמו ששנינו @M(מנחות כה.)@T, אי זה עון הוא נושא, אם עון פגול הרי כבר נאמר לא ירצה, ואם עון נותר הרי נאמר לא יחשב, ואין לומר שיכפר על עון הכהן שהקריב טמא, שהרי עון הקדשים נאמר, ולא עון המקריבים, הא אינו מרצה אלא להכשיר הקרבן: @Kוהיה על מצחו תמיד. @Tאי אפשר לומר שיהא על מצחו תמיד, שהרי אינו עליו אלא בשעת העבודה, אלא תמיד לרצות להם, אפילו אינו על מצחו, שלא היה כהן גדול עובד באותה שעה, ולדברי האומר עודהו על מצחו מכפר ומרצה, ואם לאו אינו מרצה, נדרש על מצחו תמיד, מלמד שממשמש בו בעודו על מצחו, שלא יסיח דעתו ממנו: @P(לט)<TIE>@Kושבצת. @Tעשה אותם משבצות משבצות, וכולם של שש: @P(מ)<TIE>@Kולבני אהרן תעשה כתנת. @Tארבעה בגדים הללו ולא יותר, כתונת, ואבנט, ומגבעות היא מצנפת, ומכנסים הכתובים למטה בפרשה: @P(מא)<TIE>@Kוהלבשת אותם את אהרן. @Tאותם האמורין באהרן, חשן, ואפוד, ומעיל, וכתונת תשבץ, מצנפת, ואבנט, וציץ, ומכנסים, הכתובים למטה בכולם: @Kואת בניו אתו. @Tאותם הכתובים בהם: @Kומשחת אותם. @Tאת אהרן ואת בניו בשמן המשחה: @Kומלאת את ידם. @Tכל מלוי ידים לשון חנוך, כשהוא נכנס לדבר להיות מוחזק בו מאותו יום והלאה, ובלשון לע"ז, כשממנין אדם על פקודת דבר, נותן השליט בידו בית יד של עור שקורין גוואנ"טו, ועל ידו הוא מחזיקו בדבר, וקורין לאותו מסירה וויר"סטיר, והוא מלוי ידים: @P(מב)<TIE>@Kועשה להם. @Tלאהרן ולבניו: @Kמכנסי בד. @Tהרי ח' בגדים לכהן גדול וארבעה לכהן הדיוט: @P(מג)<TIE>@Kוהיו על אהרן. @Tכל הבגדים האלה, על אהרן הראויין לו: @Kועל בניו. @Tהאמורין בהם: @Kבבואם אל אהל מועד. @Tלהיכל וכן למשכן:<QC>
@Kומתו. @Tהא למדת, שהמשמש מחוסר בגדים, במיתה: @Kחקת עולם לו. @Tכל מקום שנאמר חקת עולם, הוא גזירה מיד ולדורות לעכב בו: @P(א)<TIE>@Kלקח. @Tכמו קח, ושתי גזרות הן, אחת של קיחה ואחת של לקיחה, ולהן פתרון אחד: @Kפר אחד. @Tלכפר על מעשה העגל שהוא פר:<QC>
@P(ב)<TIE>@Kולחם מצות וחלת מצת ורקיקי מצות. @Tהרי אלו ג' מינין, רבוכה, וחלות, ורקיקין. לחם מצות היא הקרויה למטה בענין חלת לחם שמן, על שם שנותן שמן ברבוכה כנגד החלות והרקיקין, וכל המינין באים עשר עשר חלות @M(מנחות עו.)@T: @Kבלולות @Kבשמן. @Tכשהן קמח, יוצק בהן שמן ובוללן @M(שם עה.)@T: @Kמשחים בשמן. @Tאחר אפייתן מושחן כמין כ"ף יונית שהיא עשויה כנו"ן שלנו @M(שם)@T: @P(ג)<TIE>@Kוהקרבת אותם. @Tאל חצר המשכן ביום הקמתו: @P(ד)<TIE>@Kורחצת. @Tזו טבילת כל הגוף:<QC>
@P(ה)<TIE>@Kואפדת. @Tקשט ותקן החגורה והסינר סביבותיו: @P(ו)<TIE>@Kנזר הקדש. @Tזה הציץ: @Kעל המצנפת. @Tכמו שפירשתי למעלה, על ידי הפתיל האמצעי ושני פתילין שבראשו הקשורין שלשתן מאחורי העורף, הוא נותנו על המצנפת כמין כובע: @P(ז)<TIE>@Kומשחת אותו. @Tאף משיחה זו כמין כ"ף יונית, נותן שמן על ראשו, ובין ריסי עיניו, ומחברן באצבעו: @P(ט)<TIE>@Kוהיתה להם. @Tמלוי ידים זה לכהונת עולם: @Kומלאת. @Tעל ידי הדברים האלה: @Kיד אהרן ויד בניו. @Tבמילוי ופקודת הכהונה:<QC>
@P(יא)<TIE>@Kפתח אהל מועד. @Tבחצר המשכן שלפני הפתח: @P(יב)<TIE>@Kעל קרנות. @Tלמעלה, בקרנות ממש @M(זבחים נג.)@T: @Kואת כל הדם. @Tשירי הדם: @Kאל יסוד המזבח. @Tכמין בליטת בית קבול עשוי לו סביב סביב לאחר שעלה אמה מן הארץ @M(מדות פ"ג מ"א)@T: @P(יג)<TIE>@Kהחלב המכסה את הקרב. @Tהוא הקרום שעל הכרס שקורין טיל"א: @Kואת היתרת. @Tהוא טַרְפְּשָׁא דְכַבְדָא שקורין איבר"ש (ראטהפלייש): @Kעל הכבד. @Tאף מן הכבד יטול עמה @M(ת"כ ג, ד)@T: @P(יד)<TIE>@Kתשרף @Kבאש. @Tלא מצינו חטאת חיצונה נשרפת אלא זו: @P(טז)<TIE>@Kוזרקת. @Tבכלי, אוחז במזרק וזורק כנגד הקרן, כדי שיראה לכאן ולכאן, ואין קרבן טעון מתנה באצבע אלא חטאת בלבד, אבל שאר זבחים אינן טעונין קרן ולא אצבע, שמתן דמם מחצי המזבח ולמטה, ואינו עולה בכבש, אלא עומד בארץ וזורק: @Kסביב. @Tכך מפורש בשחיטת קדשים @M(זבחים נג:)@T, שאין סביב אלא ב' מתנות שהן ארבע, האחת בקרן זוית זו, והאחת בקרן שכנגדה באלכסון, וכל מתנה נראית בשני צדי הקרן אילך ואילך, נמצא הדם נתון בד' רוחות סביב, לכך קרוי סביב: @P(יז)<TIE>@Kעל נתחיו. @Tעם נתחיו, @Tמוסף על שאר הנתחים: @P(יח)<TIE>@Kריח ניחוח. @Tנחת רוח לפני, שאמרתי ונעשה רצוני:<QC>
@Kאשה. @Tלשון אש, והיא הקטרת איברים שעל האש: @P(כ)<TIE>@Kתנוך. @Tהוא הַסְּחוּס @M(ת"כ מילואים כ"א)@T, גדר האמצעי שבתוך האוזן, שקורין טנדרו"ס: @Kבהן ידם. @Tהגודל, ובפרק האמצעי:<QC>
@P(כב)<TIE>@Kהחלב. @Tזה חלב הדקים או הקיבה @M(חולין מט:)@T: @Kוהאליה. @Tמן הכליות ולמטה, כמו שמפורש בויקרא @M(ג, ט)@T שנאמר לְעֻמַּת הֶעָצֶה יְסִירֶנָּה, מקום שהכליות יועצות, ובאמורי הפר לא נאמר אליה, שאין אליה קריבה אלא בכבש וכבשה ואיל, אבל שור ועז אין טעונים אליה: @Kואת שוק הימין. @Tלא מצינו הקטרה בשוק הימין עם האמורים, אלא זו בלבד: @Kכי איל מלואים הוא. @Tשלמים לשון שלמות, שהושלם בכל. מגיד הכתוב שהמלואים שלמים, שמשימים שלום למזבח, ולעובד העבודה, ולבעלים לכך אני מצריכו החזה, להיות לו לעובד העבודה למנה, וזה משה ששימש במלואים, והשאר אכלו אהרן ובניו, שהם בעלים, כמפורש בענין: @P(כג)<TIE>@Kוככר לחם. @Tמן החלות: @Kוחלת לחם שמן. @Tממין הרבוכה: @Kורקיק. @Tמן הרקיקין אחד, מעשר שבכל מין ומין. ולא מצינו תרומת לחם הבא עם זבח נקטרת, אלא זו בלבד, שתרומת לחמי תודה ואיל נזיר נתונה לכהנים עם חזה ושוק, ומזה לא היה למשה למנה, אלא חזה בלבד: @P(כד)<TIE>@Kעל כפי אהרן וגו' והנפת. @Tשניהם עסוקין בתנופה, הבעלים והכהן, הא כיצד, כהן מניח ידו תחת יד הבעלים ומניף, ובזה היו אהרן ובניו בעלים ומשה כהן: @Kתנופה. @Tמוליך ומביא למי שארבע רוחות העולם שלו, ותנופה מעכבת ומבטלת פורעניות ורוחות רעות. תרומה, מעלה ומוריד למי שהשמים והארץ שלו, ומעכבת טללים רעים @M(מנחות סב.)@T: @P(כה)<TIE>@Kעל העולה. @Tעל האיל הראשון שהעלית עולה: @Kלריח ניחוח. @Tלנחת רוח למי שאמר ונעשה רצונו: @Kאשה. @Tלאש נתן: @Kלה'. @Tלשמו של מקום: @P(כו)<TIE>@Kתנופה. @Tלשון הולכה והבאה, וינטלי"ר בלע"ז:<QC>
@P(כז)<TIE>@Kוקדשת את חזה התנופה ואת שוק התרומה וגו'. @Tקדשם לדורות, להיות נוהגת תרומתם והנפתם בחזה ושוק של שלמים, אבל לא להקטרה, אלא והיה לאהרן ולבניו לאכול: @Kהורם. @Tלשון מעלה ומוריד: @P(כח)<TIE>@Kלחק עולם מאת בני ישראל. @Tשהשלמים לבעלים, ואת החזה ואת השוק יתנו לכהן: @Kכי תרומה הוא. @Tהחזה ושוק הזה:<QC>
@P(כט)<TIE>@Kלבניו אחריו. @Tלמי שבא בגדולה אחריו: @Kלמשחה. @Tלהתגדל בהם, שיש משיחה שהיא לשון שררה, כמו לְךָ נְתַתִּים לְמָשְׁחָה @M(במדבר יח, ח)@T, אַל תִּגְעוּ בִמְשִׁיחָי @M(תהלים קה, טו)@T: @Kולמלא בם את ידם. @Tעל ידי הבגדים הוא מתלבש בכהונה גדולה: @P(ל)<TIE>@Kשבעת ימים. @Tרצופין: @Kילבשם @Kהכהן. @Tאשר יקום מבניו תחתיו לכהונה גדולה, כשימנוהו להיות כהן גדול:<QC>
@Kאשר יבא אל אהל מועד. @Tאותו כהן המוכן להכנס לפני ולפנים ביום הכפורים, וזהו כהן גדול, שאין עבודת יום הכפורים כשרה אלא בו @M(יומא עג.)@T: @Kתחתיו מבניו. @Tמלמד, שאם יש לו לכהן גדול בן ממלא את מקומו, ימנוהו כהן גדול תחתיו @M(ת"כ ו, טו)@T: @Kהכהן תחתיו מבניו. @Tמכאן ראיה, כל לשון כהן, לשון פועל עובד ממש, לפיכך ניגון תְּבִיר נמשך לפניו: @P(לא)<TIE>@Kבמקום קדש. @Tבחצר אהל מועד, שהשלמים הללו קדשי קדשים היו: @P(לב)<TIE>@Kפתח אהל מועד. @Tכל החצר קרוי כן: @P(לג)<TIE>@Kואכלו אתם. @Tאהרן ובניו, לפי שהם בעליהם: @Kאשר כפר בהם. @Tלהם כל זרות ותיעוב:<QC>
@Kלמלא את ידם. @Tבאיל ולחם הללו: @Kלקדש אתם. @Tשעל ידי המלואים הללו נתמלאו ידיהם ונתקדשו לכהונה: @Kכי קדש הם. @Tקדשי קדשים, ומכאן למדנו אזהרה לזר האוכל קדשי קדשים, שנתן המקרא טעם לדבר משום דקדש הם: @P(לה)<TIE>@Kועשית לאהרן ולבניו ככה. @Tשנה הכתוב וכפל לעכב, שאם חסר דבר אחד מכל האמור בענין, לא נתמלאו ידיהם להיות כהנים, ועבודתם פסולה: @Kאתכה. @Tכמו אותך: @Kשבעת ימים תמלא וגו'. @Tבענין הזה ובקרבנות הללו בכל יום: @P(לו)<TIE>@Kעל הכפורים. @Tבשביל הכפורים, לכפר על המזבח מכל זרות ותיעוב, ולפי שנאמר שבעת ימים תמלא ידם, אין לי אלא דבר הבא בשבילם, כגון האילים והלחם, אבל הבא בשביל המזבח, כגון פר שהוא לְחִטּוּי המזבח, לא שמענו, לכך הוצרך מקרא זה. ומדרש תורת כהנים @M(מילואים ט"ו)@T אומר, כפרת המזבח הוצרך, שמא התנדב איש דבר גזול במלאכת המשכן והמזבח: @Kוחטאת. @Tוּתְדַכֵּי, לשון מתנת דמים הנתונים באצבע קרוי חטוי: @Kומשחת אותו. @Tבשמן המשחה, וכל המשיחות כמין כ"ף יונית: @P(לז)<TIE>@Kוהיה המזבח קדש. @Tומה היא קדושתו, כל הנוגע במזבח יקדש, אפילו קרבן פסול שעלה עליו, קדשו המזבח להכשירו שלא ירד, מתוך שנאמר כל הנוגע וגו' יקדש, שומע אני בין ראוי בין שאינו ראוי, כגון דבר שלא היה פסולו בקדש, כגון הרובע והנרבע, ומוקצה, ונעבד, והטריפה, וכיוצא בהן, תלמוד לומר וזה אשר תעשה, הסמוך אחריו, מה עולה ראויה אף כל ראויה @M(ת"כ ו, ב. — זבחים פג:)@T, שנראה לו כבר ונפסל משבא לעזרה, כגון הלן, והיוצא, והטמא, ושנשחט במחשבת חוץ לזמנו וחוץ למקומו, וכיוצא בהן: @P(מ)<TIE>@Kועשרון סולת. @Tעשירית האיפה, מ"ג ביצים וחומש ביצה: @Kבשמן כתית. @Tלא לחובה נאמר כתית, אלא להכשיר, לפי שנאמר כתית למאור, ומשמע למאור ולא למנחות, יכול לפסלו למנחות, תלמוד לומר כאן כתית, ולא נאמר כתית למאור אלא למעט מנחות שאין צריך כתית, שאף הטחון ברחיים כשר בהן @M(מנחות פו.)@T: @Kרבע ההין. @Tשלשה לוגין: @Kונסך. @Tלספלים, כמו ששנינו במסכת סוכה @M(מח.)@T, שני ספלים של כסף היו בראש המזבח, ומנוקבים כמין שני חוטמין דקים, נותן היין לתוכו, והוא מקלח ויוצא דרך החוטם, ונופל על גג המזבח, ומשם יורד לשיתין במזבח בית עולמים, ובמזבח הנחשת יורד מן המזבח לארץ: @P(מא)<TIE>@Kלריח ניחוח. @Tעל המנחה נאמר, שמנחת נסכים כולה כליל, וסדר הקרבתם, האיברים בתחלה ואחר כך המנחה, שנאמר עֹלָה וּמִנְחָה @M(ויקרא כג, לז)@T: @P(מב)<TIE>@Kתמיד. @Tמיום אל יום, ולא יפסיק יום בנתיים: @Kאשר אועד לכם. @Tכשאקבע מועד לדבר אליך, שם אקבענו לבא. ויש מרבותינו למדים מכאן, שמעל מזבח הנחשת היה הקב"ה מדבר עם משה משהוקם המשכן, ויש אומרים מעל הכפורת כמו שנאמר וְדִבַּרְתִּי אִתְּךָ מֵעַל הַכַּפֹּרֶת @M(שמות כה, כב)@T. ואשר אועד לכם האמור כאן אינו אמור על המזבח, אלא על אהל מועד הנזכר במקרא: @P(מג)<TIE>@Kונועדתי שמה. @Tאתועד עמם בדבור, כמלך הקובע מקום מועד לדבר עם עבדיו שם: @Kונקדש. @Tהמשכן: @Kבכבודי. @Tשתשרה שכינתי בו. ומדרש אגדה, אל תקרי בכבודי אלא במכובדי, במכובדים שלי, כאן רמז לו מיתת בני אהרן ביום הקמתו, וזהו שאמר משה הוּא אֲשֶׁר דִּבֶּר ה' לֵאמֹר בִּקְרֹבַי אֶקָּדֵשׁ @M(ויקרא י, ג)@T, והיכן דִּבֶּר, ונקדש בכבודי:<QC>
@P(מו)<TIE>@Kלשכני בתוכם. @Tעל מנת לשכון אני בתוכם: @P(א)<TIE>@Kמקטר קטורת. @Tלהעלות עליו קיטור עשן סמים: @P(ג)<TIE>@Kאת גגו. @Tזה היה לו גג, אבל מזבח העולה לא היה לו גג, אלא ממלאים חללו אדמה בכל חנייתם: @Kזר זהב. @Tסימן הוא לכתר כהונה: @P(ד)<TIE>@Kצלעותיו. @Tכאן הוא לשון זויות כתרגומו, לפי שנאמר על שני צדיו, על שתי זויותיו שבשני צדיו: @Kוהיה. @Tמעשה הטבעות האלה: @Kלבתים @Kלבדים. @Tלכל בית תהיה הטבעת לבד: @P(ו)<TIE>@Kלפני הפרכת. @Tשמא תאמר משוך מכנגד הארון לצפון או לדרום, תלמוד לומר לפני הכפרת, מכוון כנגד הארון מבחוץ:<QC>
@P(ז)<TIE>@Kבהיטיבו. @Tלשון נקוי הבזיכין של המנורה מדשן הפתילות שנשרפו בלילה, והיה מטיבן בכל בקר ובקר: @Kהנרות. @Tלוצי"ש בלע"ז, וכן כל נרות האמורות במנורה, חוץ ממקום שנאמר שם העלאה, שהוא לשון הדלקה: @P(ח)<TIE>@Kובהעלות. @Tכשידליקם להעלות להבתן: @Kיקטירנה. @Tבכל יום, פרס מקטיר שחרית, ופרס מקטיר בין הערבים: @P(ט)<TIE>@Kלא תעלו עליו. @Tעל מזבח זה: @Kקטרת זרה. @Tשום קטורת של נדבה, כולן זרות לו חוץ מזו: @Kועולה ומנחה. @Tולא עולה ומנחה. עולה של בהמה ועוף, ומנחה היא של לחם: @P(י)<TIE>@Kוכפר אהרן. @Tמתן דמים: @Kאחת בשנה. @Tביום הכפורים, הוא שנאמר באחרי מות וְיָצָא אֶל הַמִּזְבֵּח אֲשֶׁר לִפְנֵי ה' וְכִפֶּר עָלָיו @M(ויקרא טז, יח)@T: @Kחטאת הכפרים. @Tהם פר ושעיר של יום הכפורים, המכפרים על טומאת מקדש וקדשיו: @Kקדש קדשים. @Tהמזבח מקודש לדברים הללו בלבד, ולא לעבודה אחרת: @Kחסלת פרשת תצוה<QC>
