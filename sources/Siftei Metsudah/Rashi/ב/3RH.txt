@P(א)<TIE>@Kויאמר ה' אל משה בא אל פרעה. @Tוהתרה בו: @Kשתי. @Tשִׂימִי, שאשית אני:<QC>
@P(ב)<TIE>@Kהתעללתי. @Tשחקתי, כמו כִּי הִתְעַלַּלְתּ בִּי @M(במדבר כב, כט)@T, הֲלֹוא כַּאֲשֶׁר הִתְעַלֵּל בָּהֶם @M(שמואל־א ו, י)@T האמור במצרים, ואינו לשון פועל ומעללים, שא"כ היה לו לכתוב עוללתי, כמו וְעֹולֵל לָמֹו כַּאֲשֶׁר עֹולַלְתָּ לִי @M(איכה א, כב)@T, אֲשֶׁר עֹולַל לִי @M(שם יב)@T:<QC>
@P(ג)<TIE>@Kלענות. @Tכתרגומו לְאִתְכְּנָעָא, והוא מגזרת עני, מֵאַנְתָּ להיות עני ושפל מפני: @P(ה)<TIE>@Kאת עין הארץ. @Tאת מראה הארץ:<QC>
@Kולא יוכל וגו'. @Tהרואה, לראות את הארץ, ולשון קצרה דבר: @P(ז)<TIE>@Kהטרם תדע. @Tהעוד לא ידעת כי אבדה מצרים:<QC>
@P(ח)<TIE>@Kויושב. @Tהושבו ע"י שליח ששלחו אחריהם, והושיבום אל פרעה: @P(י)<TIE>@Kכאשר אשלח אתכם וגו'. @Tאף כי אשלח גם את הצאן ואת הבקר כאשר אמרתם:<QC>
@Kראו כי רעה נגד פניכם. @Tכתרגומו. ומדרש אגדה שמעתי, כוכב אחד יש ששמו רעה, אמר להם פרעה, רואה אני בָּאִיצְטַגְנִינוּת שלי אותו כוכב עולה לקראתכם במדבר, והוא סימן דם והריגה, וכשחטאו ישראל בעגל ובקש הקב"ה להרגם, אמר משה בתפלתו, לָמָה יֹאמְרוּ מִצְרַיִם לֵאמֹר בְּרָעָה הֹוצִיאָם @M(שמות לב, יב)@T, זו היא שאמר להם ראו כי רעה נגד פניכם, מיד וַיִנָחֶם ה' עַל הָרָעָה, והפך את הדם לדם מילה שמל יהושע אותם, וזהו שנאמר הַיֹּום גַּלֹּותִי אֶת חֶרְפַּת מִצְרַיִם מֵעֲלֵיכֶם @M(יהושע ה, ט)@T, שהיו אומרים לכם דם אנו רואין עליכם במדבר: @P(יא)<TIE>@Kלא כן. @Tכאשר אמרתם להוליך הטף עמכם, אלא לכו הגברים ועבדו את ה': @Kכי אותה אתם מבקשים. @T(אותה עבודה) בקשתם עד הנה, נזבחה לאלהינו, ואין דרך הטף לזבוח: @Kויגרש אותם. @Tהרי זה לשון קצר, ולא פירש מי המגרש: @P(יב)<TIE>@Kבארבה. @Tבשביל מכת הארבה:<QC>
@P(יג)<TIE>@Kורוח הקדים. @Tרוח מזרחית נשא את הארבה, לפי שבא כנגדו, שמצרים בדרומית מערבית היתה, כמו שמפורש במקום אחר: @P(יד)<TIE>@Kואחריו לא יהיה כן. @Tואותו שהיה בימי יואל, שנאמר כּמֹהוּ לֹא נִהְיָה מִן הָעֹולָם @M(יואל ב, ב)@T, למדנו שהיה כבד משל משה, (כי של יואל היה) ע"י מינין הרבה, שהיו יחד ארבה, ילק, חסיל, גזם, אבל של משה לא היה אלא של מין אחד, (כ"ג רא"ם יע"ש) וכמוהו לא היה ולא יהיה: @P(טו)<TIE>@Kכל ירק. @Tעָלֶה ירוק, וירדור"א בלע"ז:<QC>
@P(יט)<TIE>@Kרוח ים. @Tרוח מערבי: @Kימה סוף. @Tאומר אני, שֶׁיַּם סוף היה מקצתו במערב כנגד כל רוח דרומית, וגם במזרח של ארץ ישראל, לפיכך רוח ים תקעו לארבה בימה סוף כנגדו, וכן מצינו לענין תחומין שהוא פונה לצד מזרח, שנאמר מִיַּם סוּף וְעַד יָם פְּלִשְׁתִּים @M(שמות כג, לא)@T, ממזרח למערב, שים פלשתים במערב היה, שנאמר בפלשתים ישְׁבֵי חֶבֶל הַיָם גֹּוי כְּרֵתִים @M(צפניה ב, ה)@T: @Kלא נשאר ארבה אחד. @Tאף המלוחים שמלחו מהם @M(שמו"ר יג, ו)@T:<QC>
@P(כא)<TIE>@Kוימש חשך. @Tויחשיך עליהם חשך יותר מחשכו של לילה, וחשך של לילה יאמיש ויחשיך עוד: @Kוימש. @Tכמו ויאמש. יש לנו תיבות הרבה חסרות אל"ף, לפי שאין הברת האלף נכרת כל כך אין הכתוב מקפיד על חסרונה, כגון וְלֹא יַהֵל שָׁם עֲרָבִי @M(ישעי' יג, כ)@T, כמו לא יאהל לא יטה אהלו. וכן וַתַּזְרֵנִי חַיִל @M(שמואל־ב כב, מ)@T, כמו וַתְּאַזְּרֵנִי. ואונקלוס תרגם לשון הסרה, כמו לא ימיש בָּתַר דְּיַעְדֵי קְבֵל לֵילְיָא, כשיגיע סמוך לאור היום. אבל /אין הדבור מיושב על הוי"ו של וימש, לפי שהוא כתוב אחר ויהי חשך. ומדרש אגדה פותרו, לשון מְמַשֵּׁשׁ בַּצָּהֳרַיִם @M(דברים כח, כט)@T, שהיה כפול ומכופל ועב עד שהיה בו ממש:<QC>
@P(כב)<TIE>@Kויהי חשך אפלה שלשת ימים וגו'. @Tחשך של אופל שלא ראו איש את אחיו ג' ימים, ועוד שלשת ימים אחרים חשך מוכפל על זה, שלא קמו איש מתחתיו, יושב אין יכול לעמוד ועומד אין יכול לישב @M(שמו"ר יד, ג)@T. ולמה הביא עליהם חשך, שהיו בישראל באותו הדור רשעים, ולא היו רוצים לצאת, ומתו בשלשת ימי אפלה, כדי שלא יראו מצרים במפלתם ויאמרו אף הם לוקין כמונו. ועוד, שחפשו ישראל וראו את כליהם, וכשיצאו והיו שואלין מהן והיו אומרים אין בידינו כלום, אומר לו, אני ראיתיו בביתך ובמקום פלוני הוא @M(שם)@T: @Kשלשת ימים. @Tשלוש של ימים, טרציי"נא בלע"ז, וכן ז' ימים בכל מקום, שטיי"נא של ימים: @P(כד)<TIE>@Kיצג. @Tיהא מוצג במקומו:<QC>
@P(כה)<TIE>@Kגם אתה תתן. @Tלא דייך שמקננו ילך עמנו, אלא גם אתה תתן: @P(כו)<TIE>@Kפרסה. @Tפרסת רגל פלנט"א בלע"ז@T: @Kלא נדע מה נעבד. @Tכמה תכבד העבודה, שמא ישאל יותר ממה שיש בידינו: @P(כט)<TIE>@Kכן דברת. @Tיפה דברת ובזמנו, דברת אמת שלא אוסיף עוד ראות פניך @M(שמו"ר יד, ד)@T:<QC>
@P(א)<TIE>@Kכלה. @Tגמירא, כלה כליל, כולכם ישלח: @P(ב)<TIE>@Kדבר נא. @Tאין נא אלא לשון בקשה, בבקשה ממך הזהירם על כך, שלא יאמר אותו צדיק אברהם, ועבדום וענו אותם קיים בהם, ואחרי כן יצאו ברכוש גדול לא קיים בהם @M(ברכות ט.)@T:<QC>
@P(ד)<TIE>@Kויאמר משה כה אמר ה'. @Tבעמדו לפני פרעה נאמרה לו נבואה זו, שהרי משיצא מלפניו לא הוסיף ראות פניו: @Kכחצות הלילה. @Tכהחלק הלילה, כחצות כמו כַּעֲלֹות @M(שופטים יג, כ)@T, בַּחֲרֹות אַפָּם בָּנוּ @M(תהלים קכד, ג)@T, זהו פשוטו לישבו על אופניו, שאין חצות שם דבר של חצי. ורבותינו דרשו, כמו כבחצות הלילה, ואמרו שאמר משה כחצות, דמשמע סמוך לו או לפניו או לאחריו, ולא אמר בחצות, שמא יטעו אצטגניני פרעה ויאמרו, משה בַּדָּאי הוא @M(ברכות ד.)@T, אבל הקב"ה יודע עתיו ורגעיו, אמר בחצות:<QC>
@P(ה)<TIE>@Kעד בכור השבי. @T@Tלמה לקו השבויים, כדי שלא יאמרו יראתם תבעה עלבונם, והביאה פורענות על מצרים: @Kמבכור פרעה עד בכור השפחה. @Tכל הפחותים מבכור פרעה וחשובים מבכור השפחה היו בכלל. ולמה לקו בני השפחות, שאף הם היו משעבדים בהם ושמחים בצרתם: @Kוכל בכור בהמה. @Tלפי שהיו עובדין לה, וכשהקב"ה נפרע מן האומה עובדי כוכבים, נפרע מאלהיה @M(מכילתא פי"ג)@T: @P(ז)<TIE>@Kלא יחרץ כלב לשונו. @Tאומר אני שהוא לשון שנון, לא ישנן. וכן לֹא חָרַץ לִבְנֵי יִשְׁרָאֵל לְאִישׁ אֶת לְשֹׁונֹו @M(יהושע י, כא)@T, לא שנן. אָז תֶּחֱרָץ @M(שמואל־ב ה, כד)@T, תשתנן. לְמֹורַג חָרוּץ @M(ישעי' מא, טו)@T, שנון. מַחְשְׁבֹות חָרוּץ @M(משלי כא, ה)@T, אדם חריף ושנון. וְיַד חָרוּצִים תַּעֲשִׁיר @M(שם י, ד)@T, חריפים, סוחרים שנונים: @Kאשר יפלה. @Tיבדיל: @P(ח)<TIE>@Kוירדו כל עבדיך. @Tחלק כבוד למלכות @M(זבחים קב.)@T, שהרי בסוף ירד פרעה בעצמו אליו בלילה ואמר קוּמוּ צְאוּ מִתֹוךְ עַמִי, ולא אמר לו משה מתחלה וירדת אלי והשתחוית לי: @Kאשר ברגליך. @Tההולכים אחר עצתך והלוכך: @Kואחרי כן אצא. @Tעם כל העם מארצך: @Kויצא מעם פרעה. @Tכשגמר דבריו יצא מלפניו: @Kבחרי אף. @Tעל שאמר לו אל תוסף ראות פני:<QC>
@P(ט)<TIE>@Kלמען רבות מופתי. @Tמופתי שְׁנַיִם, רבות שלשה, מכת בכורות וקריעת ים סוף ולנער את מצרים: @P(י)<TIE>@Kומשה ואהרן עשו וגו'. @Tכבר כתב לנו זאת בכל המופתים, ולא שנאה כאן אלא בשביל לסמכה לפרשה של אחריה: @P(א)<TIE>@Kויאמר ה' אל משה ואל אהרן. @Tבשביל שאהרן עשה וטרח במופתים כמשה, חלק לו כבוד זה במצוה ראשונה, שכללו עם משה בדבור: @Kבארץ מצרים. @Tחוץ לכרך, או אינו אלא בתוך הכרך, תלמוד לומר כצאתי את העיר וגו', ומה תפלה קלה לא התפלל בתוך הכרך, לפי שהיתה מלאה גילולים, דבר חמור כזה לא כל שכן @M(מכילתא פסחא פ"א)@T: @P(ב)<TIE>@Kהחדש הזה. @Tהראהו לבנה בחדושה @M(שמו"ר טו, כח)@T, ואמר לו, כשהירח מתחדש יהיה לך ר"ח. ואין מקרא יוצא מידי פשוטו, על חדש ניסן אמר לו, זה יהיה ראש לסדר מנין החדשים, שיהא אייר קרוי שני, סיון שלישי @M(מכילתא שם)@T: @Kהזה. @Tנתקשה משה על מולד הלבנה, באיזו שעור תראה ותהיה ראויה לקדש, והראה לו באצבע את הלבנה ברקיע, ואמר לו כזה ראה וקדש. וכיצד הראהו, והלא לא היה מדבר עמו אלא ביום, שנאמר וַיְהִי בְּיֹום דִּבֶּר ה' @M(לעיל ז, כח)@T, בְּיֹום צַוֹּתֹו @M(ויקרא ז, לח)@T, מִן הַיֹום אֲשֶׁר צִוָּה ה' וָהָלְאָה @M(במדבר טו, כג)@T, אלא סמוך לשקיעת החמה נאמרה לו פרשה זו, והראהו עם חשכה: @P(ג)<TIE>@Kדברו אל כל עדת. @Tוכי אהרן מדבר, והלא כבר נאמר אתה תדבר, אלא חולקין כבוד זה לזה, ואומרים זה לזה למדני, והדבור יוצא מבין שניהם כאלו שניהם מדברים @M(מכילתא פסחא פ"ג)@T: @Kאל כל עדת ישראל וגו' בעשור לחדש. @Tדברו היום בראש חודש, שיקחוהו בעשור לחודש @M(שם)@T:<QC>
@Kהזה. @Tפסח מצרים מקחו מבעשור, ולא פסח דורות @M(פסחים צו.)@T: @Kשה לבית אבות. @Tלמשפחה אחת, הרי שהיו מרובין יכול שה אחד לכולן, תלמוד לומר שה לבית @M(מכילתא פ"ג)@T: @P(ד)<TIE>@Kואם ימעט הבית מהיות משה. @Tואם יהיו מועטין מהיות משה אחד, שאין יכולין לאכלו ויבא לידי נותר, ולקח הוא ושכנו וגו', זהו משמעו לפי פשוטו. ועוד יש בו מדרש, ללמד שאחר שנמנו עליו יכולין להתמעט ולמשוך ידיהם הימנו, ולהמנות על שה אחר, אך אם באו למשוך ידיהם ולהתמעט מהיות משה, יתמעטו בעוד השה קיים, בהיותו בחיים ולא משנשחט @M(פסחים פט.)@T:<QC>
@Kבמכסת. @Tחשבון, וכן מִכְסַת הָעֶרְכְּך @M(ויקרא כז, כג)@T: @Kלפי אכלו. @Tהראוי לאכילה, פרט לחולה וזקן שאינו יכול לאכול כזית @M(מכילתא פ"ג)@T: @Kתכסו. @Tתִּתְמְנוּן: @P(ה)<TIE>@Kתמים. @Tבלא מום: @Kבן שנה. @Tכל שנתו קרוי בן שנה, כלומר שנולד בשנה זו: @Kמן הכבשים ומן העזים. @Tאו מזה או מזה, שאף עז קרויה שה, שנאמר וְשֵׂה עִזִּים @M(דברים יד, ד)@T: @P(ו)<TIE>@Kוהיה לכם למשמרת. @Tזה לשון בקור, שטעון בקור ממום ארבעה ימים קודם שחיטה. ומפני מה הקדים לקיחתו לשחיטתו ארבעה ימים מה שלא צוה כן בפסח דורות, היה ר' מתיא בן חרש אומר, הרי הוא אומר וָאֶעֱבֹר עָלַיִך וָאֶרְאֵךְ וְהִנֵּה עִתֵּךְ עֵת דֹּדִים @M(יחזקאל טז, ח)@T, הגיעה שבועה שנשבעתי לאברהם שאגאל את בניו, ולא היו בידם מצות להתעסק בהם כדי שיגאלו, שנאמר וְאַתְּ עֵרֹם וְעֶרְיָה @M(שם ז)@T, ונתן להם שתי מצות, דם פסח ודם מילה שמלו באותו הלילה, שנאמר מִתְבֹּוסֶסֶת בְּדָמָיִך @M(שם ו)@T, בשני דמים, ואומר גַּם אַתְּ בְּדַם בְּרִיתֵך שִׁלַּחְתִּי אֲסִירַיִךְ מִבֹּור אֵין מַיִם בֹּו @M(זכריה ט, יא)@T, ושהיו שטופים באלילים, אמר להם מִשְכוּ וּקְחוּ לָכֶם, משכו ידיכם מאלילים וקחו לכם צאן של מצוה: @Kושחטו אתו וגו'. @Tוכי כולן שוחטין, אלא מכאן ששלוחו של אדם כמותו @M(מכילתא פ"ה קידושין מא:)@T: @Kקהל עדת ישראל. @Tקהל ועדה וישראל, מכאן אמרו פסחי צבור נשחטין בשלשה כתות זו אחר זו, נכנסת כת ראשונה ננעלו דלתות העזרה וכו', כדאיתא בפסחים @M(סד.)@T: @Kבין הערבים. @Tמשש שעות ולמעלה קרוי בין הערבים, שהשמש נוטה לבית מבואו לערוב, ולשון בין הערבים נראה בעיני, אותן שעות שבין עריבת היום לעריבת הלילה, עריבת היום בתחלת שבע שעות מכי ינטו צללי ערב, ועריבת הלילה בתחלת הלילה. ערב לשון נשף וחשך, כמו עָרְבָה כָּל שִׂמְחָה @M(ישעי' כד, יא)@T: @P(ז)<TIE>@Kולקחו מן הדם. @Tזו קבלת הדם, יכול ביד, תלמוד לומר אשר בסף: @Kהמזוזות. @Tהם הזקופות, אחת מכאן לפתח ואחת מכאן: @Kהמשקוף. @Tהוא העליון, שהדלת שוקף עליו כשסוגרין אותו, לינט"ל בלע"ז@T. ולשון שקיפה, חבטה, כמו קֹול עָלֶה נִדָּף @M(ויקרא כו, לו)@T, טַרְפָא דְּשָׁקִיף. חַבּוּרָה, מַשְׁקוֹפֵי: @Kעל הבתים אשר יאכלו אותו בהם. @Tולא על משקוף ומזוזות שבבית התבן ובבית הַבָּקָר, שאין דרין בתוכו:<QC>
@P(ח)<TIE>@Kאת הבשר. @Tולא גידים ועצמות @M(מכילתא פ"ו)@T: @Kעל מררים. @Tכל עשב מר נקרא מרור, וציום לאכול מרור זכר לוימררו את חייהם: @P(ט)<TIE>@Kאל תאכלו ממנו נא. @Tשאינו צלוי כל צרכו קוראו נא בלשון ערבי: @Kובשל מבושל. @Tכל זה באזהרת לא תאכלו @M(פסחים מא:)@T: @Kבמים. @Tמנין לשאר משקין, תלמוד לומר ובשל מבושל מכל מקום @M(פסחים מא.)@T: @Kכי אם צלי אש. @Tלמעלה גזר עליו במצות עשה, וכאן הוסיף עליו לא תעשה, אל תאכלו ממנו כי אם צלי אש: @Kראשו על כרעיו. @Tצולהו כולו כאחד עם ראשו ועם כרעיו ועם קרבו, ובני מעיו נותן לתוכו אחר הדחתן @M(שם עד.)@T. ולשון על כרעיו ועל קרבו, כלשון עַל צִבְאֹתָם @M(שמות ו, כו)@T, כמו בצבאותם כמות שהן, אף זה כמות שהוא, כל בשרו משלם: @P(י)<TIE>@Kוהנותר ממנו עד בקר. @Tמה תלמוד לומר עד בקר פעם שניה, ליתן בקר על בקר, שהבקר משמעו משעת הנץ החמה, ובא הכתוב להקדים שאסור באכילה מעלות השחר, זהו לפי משמעו. ועוד מדרש אחר, למד שאינו נשרף ביו"ט אלא ממחרת, וכך תדרשנו, והנותר ממנו בבקר ראשון, עד בקר שני תעמוד ותשרפנו: @P(יא)<TIE>@Kמתניכם חגורים. @Tמזומנים לדרך: @Kבחפזון. @Tלשון בהלה ומהירות, כמו וַיְהִי דָוִד נֶחְפָּז לָלֶכֶת @M(שמואל־א כג, כו)@T, אֲשֶׁר הִשְׁלִיכוּ אֲרָם בְּחָפְזָם @M(מלכים־ב ז, טו)@T: @Kפסח הוא לה'. @Tהקרבן הוא קרוי פסח, על שם הדלוג והפסיחה שהקב"ה מדלג בתי ישראל מבין בתי מצרים, וקופץ ממצרי למצרי וישראל אמצעי נמלט, ואתם עשו כל עבודותיו לשם שמים (דבר אחר)@T דרך דילוג וקפיצה, זכר לשמו שקרוי פסח, וגם פסק"א לשון פסיעה: @P(יב)<TIE>@Kועברתי. @Tכמלך העובר ממקום למקום @M(מכילתא פ"ז)@T, ובהעברה אחת וברגע אחד כולן לוקין:<QC>
@Kכל בכור בארץ מצרים. @Tאף בכורות אחרים והם במצרים, ומנין אף בכורי מצרים שבמקומות אחרים, תלמוד לומר לְמַכֵּה מִצְרַיִם בִּבְכֹורֵיהֶם @M(תהלים קלו, י)@T: @Kמאדם ועד בהמה. @Tמי שהתחיל בעבירה תחלה ממנו מתחלת הפורענות: @Kובכל אלהי מצרים. @Tשל עץ נרקבת, ושל מתכת נמסת ונתכת לארץ: @Kאעשה שפטים אני ה'. @Tאני בעצמי, ולא על ידי שליח: @P(יג)<TIE>@Kוהיה הדם לכם לאות. @Tלכם לאות ולא לאחרים לאות, מכאן שלא נתנו הדם אלא מבפנים: @Kוראיתי את הדם. @Tהכל גלוי לפניו, אלא אמר הקב"ה נותן אני את עיני לראות שאתם עסוקים במצותי, ופוסח אני עליכם: @Kופסחתי. @Tוחמלתי, ודומה לו פסוח וְהִמְלִיט @M(ישעיה לא, ה)@T. ואני אומר, כל פסיחה לשון דלוג וקפיצה, ופסחתי, מדלג היה מבתי ישראל לבתי מצרים, שהיו שרוים זה בתוך זה, וכן פֹּסְחִים עַל שְׁתֵּי הַסְּעִפִּים @M(מלכים־א יח, כא)@T, וכן כל הפסחים הולכים כקופצים, וכן פסוח והמליט, מדלגו וממלטו מבין המומתים: @Kולא יהיה בכם נגף. @Tאבל הווה הוא במצרים. הרי שהיה מצרי בביתו של ישראל יכול ימלט, תלמוד לומר ולא יהיה בכם נגף, אבל הווה במצרי שבבתיכם. הרי שהיה ישראל בביתו של מצרי שומע אני ילקה כמותו, תלמוד לומר ולא יהיה בכם נגף @M(מכילתא פ"ז)@T: @P(יד)<TIE>@Kלזכרון. @Tלדורות: @Kוחגתם אותו. @Tיום שהוא לך לזכרון אתה חוגגו @M(שם)@T, ועדיין לא שמענו אי זהו יום הזכרון, תלמוד לומר זָכֹור אֶת הַיֹּום הַזֶּה אֲשֶׁר יְצָאתֶם, למדנו שיום היציאה הוא יום של זכרון, ואיזה יום יצאו, תלמוד לומר מִמָּחֳרַת הַפֶּסַח יָצְאוּ @M(במדבר לג, ג)@T, הוי אומר יום ט"ו בניסן הוא של יו"ט, שהרי ליל ט"ו אכלו את הפסח ולבקר יצאו @M(מכילתא שם)@T: @Kלדרתיכם וגו'. @Tשומע אני מעוט דורות שנים, תלמוד לומר חקת עולם תחגהו @M(מכילתא פ"ז)@T: @P(טו)<TIE>@Kשבעת ימים. @Tשטיי"נא של ימים: @Kשבעת ימים מצות תאכלו. @Tובמקום אחר הוא אומר שֵׁשֶׁת יָמִים תֹּאכַל מַצֹּות @M(דברים טז, ח)@T, למד על שביעי של פסח שאינו חובה לאכול מצה, ובלבד שלא יאכל חמץ, מנין אף ששה רשות, תלמוד לומר ששת ימים. זו מדה בתורה, דבר שהיה בכלל ויצא מן הכלל ללמד, לא ללמד על עצמו בלבד יצא אלא ללמד על הכלל כלו יצא, מה שביעי רשות אף ששה רשות, יכול אף לילה הראשון רשות, תלמוד לומר בערב תאכלו מצות, הכתוב קבעו חובה @M(פסחים קכ.)@T: @Kאך ביום הראשון תשביתו שאור. @Tמערב יום טוב, וקרוי ראשון לפי שהוא לפני השבעה, ומצינו מוקדם קרוי @K@Tראשון, כמו הֲרִאישֹׁון אָדָם תִּוָּלֵד @M(איוב טו, ז)@T, הלפני אדם נולדת, או אינו אלא ראשון של שבעה, תלמוד לומר לֹא תִשְׁחַט עַל חָמֵץ, לא תשחט הפסח ועדיין חמץ קיים: @Kהנפש ההוא. @Tכשהיא בנפשה ובדעתה, פרט לאנוס @M(מכילתא פ"ח)@T: @Kמישראל. @Tשומע אני תכרת מישראל ותלך לה לעם אחר, תלמוד לומר במקום אחר, מלפני, בכל מקום שהוא רשותי: @P(טז)<TIE>@Kמקרא קדש. @Tמקרא שם דבר, קרא אותו קדש, לאכילה, ושתייה, וכסות @M(מכילתא פ"ט)@T: @Kלא יעשה בהם. @Tאפי' על ידי אחרים: @Kהוא לבדו. @T(יכול אף לעובד גלולים, תלמוד לומר הוא לבדו יעשה לכם, לכם ולא לעובד גלולים) הוא ולא מכשיריו שאפשר לעשותן מערב יום טוב: @Kלכל נפש. @Tאפילו לבהמה, יכול אף לנכרים, תלמוד לומר לכם (נ"א אך) @M(ביצה כח:)@T: @P(יז)<TIE>@Kושמרתם את המצות. @Tשלא יבאו לידי חמוץ, מכאן אמרו, תָּפַח, תִּלְטוֹשׁ בצונן. רבי יאשיה אומר, אל תהי קורא את הַמַּצּוֹת, אלא את הַמִּצְווֹת, כדרך שאין מחמיצין את המצות כך אין מחמיצין את המצוות, אלא אם באה לידך עשה אותה מיד:<QC>
@Kושמרתם את היום הזה. @Tממלאכה: @Kלדרתיכם חקת עולם. @Tלפי שלא נאמר דורות וחקת עולם על המלאכה אלא על החגיגה, לכך חזר ושנאו כאן, שלא תאמר, אזהרת כל מלאכה לא יעשה, לא לדורות נאמרה אלא לאותו הדור: @P(יח)<TIE>@Kעד יום האחד ועשרים. @Tלמה נאמר, והלא כבר נאמר שבעת ימים, לפי שנאמר ימים, לילות מנין, תלמוד לומר עד יום האחד וגו':<QC>
@P(יט)<TIE>@Kלא ימצא בבתיכם. @Tמנין לגבולין, תלמוד לומר בכל גבולך. מה תלמוד לומר בבתיכם, מה ביתך ברשותך אף גבולך ברשותך, יצא חמצו של נכרי שהוא אצל ישראל ולא קבל עליו אחריות: @Kכי כל אוכל מחמצת. @Tלענוש כרת על השאור, והלא כבר ענש על החמץ, אלא שלא תאמר, חמץ שראוי לאכילה ענש עליו, שאור שאינו ראוי לאכילה לא יענש עליו, ואם ענש על השאור ולא ענש על החמץ, הייתי אומר, שאור שהוא מחמץ אחרים ענש עליו, חמץ שאינו מחמץ אחרים לא יענש עליו, לכך נאמרו שניהם @M(מכילתא פ"י)@T: @Kבגר ובאזרח הארץ. @Tלפי שהנס נעשה לישראל, הוצרך לרבות את הגרים: @P(כ)<TIE>@Kמחמצת לא תאכלו. @Tאזהרה על אכילת שאור: @Kכל מחמצת. @Tלהביא את תערובתו: @Kבכל מושבתיכם תאכלו מצות. @Tזה בא ללמד שתהא ראויה ליאכל בכל מושבתיכם, פרט למעשר שני וחלות תודה @M(מכילתא פ"י ע"ש)@T (שאינה ראויה להאכל בכל מושבות אלא בירושלים): @P(כא)<TIE>@Kמשכו. @Tמי שיש לו צאן ימשוך משלו: @Kוקחו. @Tמי שאין לו יקח מן השוק: @Kלמשפחותיכם. @Tשה לבית אבות: @P(כב)<TIE>@Kאזוב. @Tמין ירק שיש לו גבעולין: @Kאגדת אזוב. @Tג' קלחין קרויין אגודה: @Kאשר בסף. @Tבכלי, כמו ספות כסף: @Kמן הדם אשר בסף. @Tלמה חזר ושנאו, שלא תאמר טבילה אחת לשלש המתנות, לכך נאמר עוד אשר בסף, שתהא כל נתינה ונתינה מן הדם אשר בסף, על כל הגעה טבילה:<QC>
@Kואתם לא תצאו וגו'. @Tמגיד, שמאחר שנתנה רשות למשחית לחבל, אינו מבחין בין צדיק לרשע, ולילה רשות למחבלים היא, שנאמר בֹּו תִרְמֹשׂ כָּל חַיתֹו יָעַר @M(תהלים קד, כ)@T: @P(כג)<TIE>@Kופסח. @Tוחמל וי"ל ודלג: @Kולא יתן המשחית. @Tולא יתן לו יכולת לבא, כמו וְלֹא נְתָנֹו אֱלֹהִים לְהָרַע עִמָּדִי @M(בראשית לא, ז)@T: @P(כה)<TIE>@Kוהיה כי תבאו. @Tתלה הכתוב מצוה זו בביאתם לארץ, ולא נתחייבו במדבר אלא פסח אחד שעשו בשנה השנית על פי הדבור: @Kכאשר דבר. @Tוהיכן דבר, וְהֵבֵאתִי אֶתְכֶם אֶל הָאָרֶץ וגו' @M(שמות ו, ח)@T: @P(כז)<TIE>@Kויקד העם. @Tעל בשורת הגאולה, וביאת הארץ, ובשורת הבנים שיהיו להם:<QC>
@P(כח)<TIE>@Kוילכו ויעשו בני ישראל. @Tוכי כבר עשו, והלא מראש חודש נאמר להם, אלא מכיון שקבלו עליהם, מעלה עליהם הכתוב כאלו עשו @M(מכילתא פי"ב)@T: @Kוילכו ויעשו. @Tאף ההליכה מנה הכתוב, ליתן שכר להליכה ושכר לעשייה: @Kכאשר צוה ה' את משה ואהרן. @Tלהגיד שבחן של ישראל שלא הפילו דבר מכל מצות משה ואהרן, ומהו כן עשו, אף משה ואהרן כן עשו: @P(כט)<TIE>@Kוה'. @Tכל מקום שנאמר וה', הוא ובית דינו, שהוי"ו לשון תוספת הוא, כמו פלוני ופלוני: @Kהכה כל בכור. @Tאף של אומה אחרת והוא במצרים: @Kמבכור פרעה. @Tאף פרעה בכור היה ונשתייר מן הבכורים, ועליו הוא אומר בַּעֲבוּר זֹאת הֶעֱמַדְתִּיךָ @M(שמות ט, טז)@T: @Kעד בכור השבי. @Tשהיו שמחין לאידם של ישראל, ועוד שלא יאמרו יראתנו הביאה הפורענות זו. ובכור השפחה בכלל היה, שהרי מנה מן החשוב שבכלן עד הפחות, ובכור השפחה חשוב מבכור השבי: @P(ל)<TIE>@Kויקם פרעה. @Tממטתו: @Kלילה. @Tולא כדרך המלכים בשלש שעות ביום: @Kהוא. @Tתחלה, ואחר כך עבדיו, מלמד שהיה הוא מחזר על בתי עבדיו ומעמידן: @Kכי אין בית אשר אין שם מת. @Tיש שם בכור, מת, אין שם בכור, גדול שבבית קרוי בכור, שנאמר אַף אָנִי בְּכֹור אֶתְּנֵהוּ @M(תהלים פט, כח)@T. דבר אחר, מצריות מזנות תחת בעליהן ויולדות מרווקים פנויים, והיו להם בכורות הרבה, פעמים הם חמשה לאשה אחת, כל אחד בכור לאביו: @P(לא)<TIE>@Kויקרא למשה ולאהרן לילה. @Tמגיד שהיה מחזר על פתחי העיר וצועק, היכן משה שרוי, היכן אהרן שרוי: @Kגם אתם. @Tהגברים: @Kגם בני ישראל. @Tהטף: @Kולכו עבדו וגו' כדברכם. @Tהכל כמו שאמרתם, ולא כמו שאמרתי אני, בטל לא אשלח, בטל מי ומי ההולכים, בטל רק צאנכם ובקרכם יצג: @P(לב)<TIE>@Kגם צאנכם גם בקרכם קחו. @Tמהו כאשר דברתם, גַּם אַתָּה תִּתֵּן בְּיָדֵינוּ זְבָחִים וְעֹלֹות @M(שמות י, כה)@T: @Kוברכתם גם אותי. @Tהתפללו עלי שלא אמות, שאני בכור @M(מכילתא פי"ג)@T: @P(לג)<TIE>@Kכלנו מתים. @Tאמרו, לא כגזרת משה הוא, שהרי אמר ומת כל בכור, וכאן אף הפשוטים מתים, ה' או י' בבית אחד @M(שם)@T: @P(לד)<TIE>@Kטרם יחמץ. @Tהמצריים לא הניחום לשהות כדי חימוץ: @Kמשארתם. @Tשירי מצה ומרור @M(שם)@T: @Kעל שכמם. @Tאע"פ שבהמות הרבה הוליכו עמהם, מחבבים היו את המצות @M(שם)@T: @P(לה)<TIE>@Kכדבר משה. @Tשאמר להם במצרים, וְיִשְׁאֲלוּ אִישׁ מֵאֵת רֵעֵהוּ @M(שמות יא, ב)@T: @Kושמלת. @Tאף הן היו חשובות להם מן הכסף ומן הזהב, והמאוחר בפסוק חשוב @M(מכילתא שם)@T: @Kוישאלום. @Tאף מה שלא היו שואלים מהם היו נותנים להם, אתה אומר אחד טול שנים ולך: @Kוינצלו. @Tורוקינו: @P(לז)<TIE>@Kמרעמסס סכתה. @Tק"ך מיל היו, ובאו שם לפי שעה, שנאמר וָאֶשָׂא אֶתְכֶם עַל כַּנְפֵי נְשָׁרִים @M(שמות יט, ד)@T: @Kהגברים: @Tמבן עשרים שנה ומעלה: @P(לח)<TIE>@Kערב רב. @Tתערובות אומות של גרים: @P(לט)<TIE>@Kעגות מצות. @Tחררה של מצה. בצק שלא החמיץ קרוי מצה: @Kוגם צדה לא עשו להם. @Tלדרך. מגיד שבחן של ישראל, שלא אמרו האיך נצא למדבר בלא צדה, אלא האמינו והלכו @M(מכילתא פי"ד)@T, הוא שמפורש בקבלה זָכַרְתִּי לָךְ חֶסֶד נְעוּרַיִךְ אַהֲבַת כְּלוּלֹתָיִךְ לֶכְתֵּךְ אַחֲרַי בַּמִדְבָּר בְּאֶרֶץ לֹא זְרוּעָה @M(ירמיה ב, ב)@T, ומה שכר מפורש אחריו קֹדֶש יִשְׂרָאֵל לַה' וגו':<QC>
@P(מ)<TIE>@Kאשר ישבו במצרים. @Tאחר שאר הישיבות שישבו גרים בארץ לא להם: @Kשלשים שנה וארבע מאות שנה. @Tבין הכל, משנולד יצחק עד עכשיו היו ארבע מאות שנה, משהיה לו זרע לאברהם נתקיים כי גר יהיה זרעך, ושלשים שנה היו משנגזרה גזירת בין הבתרים עד שנולד יצחק. ואי אפשר לומר בארץ מצרים לבדה, שהרי קהת מן הבאים עם יעקב היה, צא וחשוב כל שנותיו וכל שנות עמרם בנו ושמנים של משה, לא תמצאם כל כך, ועל כרחך הרבה שנים היו לקהת עד שלא ירד למצרים, והרבה משנות עמרם נבלעים בשנות קהת, והרבה משמונים של משה נבלעים בשנות עמרם, הרי שלא תמצא ארבע מאות לביאת מצרים, והוזקקת לומר על כרחך שאף שאר הישיבות נקראו גרות, אפילו בחברון, כענין שנאמר אֲשֶׁר גָּר שָׁם אַבְרָהָם וְיִצְחָק @M(בראשית לה, כז)@T, ואומר אֵת אֶרֶץ מְגֻרֵיהֶם אֲשֶׁר גָרוּ בָהּ @M(שמות ו, ד)@T, לפיכך אתה צריך לומר כי גר יהיה זרעך, משהיה לו זרע, וכשתמנה ארבע מאות שנה משנולד יצחק, תמצא מביאתן למצרים עד יציאתן ר"י שנה, וזה אחד מן הדברים ששינו לתלמי המלך: @P(מא)<TIE>@Kויהי מקץ שלשים שנה וגו' ויהי בעצם היום הזה. @Tמגיד, שכיון שהגיע הקץ, לא עכבן המקום כהרף עין, בט"ו בניסן באו מלאכי השרת אצל אברהם לבשרו, בט"ו בניסן נולד יצחק, ובט"ו בניסן נגזרה גזירת בין הבתרים @M(מכילתא פי"ד)@T:<QC>
@P(מב)<TIE>@Kליל שמרים. @Tשהיה הקב"ה שומר ומצפה לו לקיים הבטחתו להוציאם מארץ מצרים: @Kהוא הלילה הזה לה'. @Tהוא הלילה שאמר לאברהם בלילה הזה אני גואל את בניך: @Kשמרים לכל בני ישראל לדרתם. @Tמְשֻׁמָּר ובא מן המזיקין, כענין שנאמר וְלֹא יִתֵּן הַמַשְׁחִית וגו': @P(מג)<TIE>@Kזאת חקת הפסח. @Tבי"ד בניסן נאמרה להם פרשה זו: @Kכל בן נכר. @Tשנתנכרו מעשיו לאביו שבשמים @M(פסחים צו.)@T, ואחד נכרי ואחד ישראל מומר במשמע @M(מכילתא פט"ו)@T: @P(מד)<TIE>@Kומלתה אותו אז יאכל בו. @Tרבו, מגיד שמילת עבדיו מעכבתו מלאכול בפסח @M(יבמות ע:)@T, דברי רבי יהושע. רבי אליעזר אומר, אין מילת עבדיו מעכבתו מלאכול בפסח, א"כ מה תלמוד לומר אז יאכל בו, העבד: @P(מה)<TIE>@Kתושב. @Tזה גר תושב: @Kושכיר. @Tזה הנכרי, ומה תלמוד לומר, והלא ערלים הם ונאמר וְכָל עָרֵל לֹא יֹאכַל בֹּו, אלא כגון ערבי מהול וגבעוני מהול והוא תושב או שכיר: @P(מו)<TIE>@Kבבית אחד יאכל. @Tבחבורה אחת, שלא יעשו הנמנין עליו שתי חבורות ויחלקוהו, אתה אומר בחבורה אחת או אינו אלא בבית אחד כמשמעו, וללמד שאם התחילו והיו אוכלים בחצר וירדו גשמים שלא יכנסו לבית, תלמוד לומר על הבתים אשר יאכלו אותו בהם, מכאן שהאוכל, אוכל בשני מקומות @M(מכילתא פט"ו)@T: @Kלא תוציא מן הבית. @Tמן החבורה: @Kועצם לא תשברו בו. @Tהראוי לאכילה, כגון שיש עליו כזית בשר יש בו משום שבירת עצם, אין עליו כזית בשר או מוח, אין בו משום שבירת עצם: @P(מז)<TIE>@Kכל עדת ישראל יעשו אותו. @Tלמה נאמר, לפי שהוא אומר בפסח מצרים שה לבית אבות, שנמנו עליו למשפחות, יכול אף פסח דורות כן, תלמוד לומר כל עדת ישראל יעשו אותו: @P(מח)<TIE>@Kועשה פסח. @Tיכול כל המתגייר יעשה פסח מיד, תלמוד לומר והיה כאזרח הארץ, מה אזרח בארבעה עשר אף גר בארבעה עשר: @Kוכל ערל לא יאכל בו. @Tלהביא את שמתו אחיו מחמת מילה, שאינו מומר לערלות ואינו נלמד מבן נכר לא יאכל בו: @P(מט)<TIE>@Kתורה אחת וגו'. @Tלהשוות גר לאזרח אף לשאר מצות שבתורה @M(מכילתא שם)@T: @P(ב)<TIE>@Kפטר כל רחם. @Tשפתח את הרחם תחלה, כמו פֹּוטֵר מַיִם רֵאשִׁית מָדֹון @M(משלי יז, יד)@T. וכן יַפְטִירוּ בְשָׂפָה @M(תהלים כב, ח)@T, יפתחו שפתים: @Kלי הוא. @Tלעצמי קניתים, ע"י שהכיתי בכורי מצרים: @P(ג)<TIE>@Kזכור את היום הזה. @Tלמד, שמזכירין יציאת מצרים בכל יום: @P(ד)<TIE>@Kבחדש האביב. @Tוכי לא היינו יודעין באיזה חדש יצאו, אלא כך אמר להם, ראו חסד שגמלכם, שהוציא אתכם בחדש שהוא כָּשֵׁר לצאת, לא חמה, ולא צנה, ולא גשמים, וכן הוא אומר מֹוצִיא אֲסִירִים בַּכֹּושָׁרֹות @M(תהלים סח, ז)@T, חֹדֶשׁ שהוא כשר לצאת:<QC>
@P(ה)<TIE>@Kאל ארץ הכנעני וגו'. @Tאע"פ שלא מנה אלא חמשה עממין, כל שבעה גוים במשמע @M(תנחומא בא יב)@T, שכולן בכלל כנעני הם, ואחת ממשפחת כנען היתה שלא נקרא לה שם, אלא כנעני: @Kנשבע לאבתיך וגו'. @Tבאברהם הוא אומר, בַּיֹּום הַהוּא כָּרַת ה' אֶת אַבְרָם וגו' @M(בראשית טו, יח)@T, וביצחק הוא אומר גּוּר בָּאָרֶץ הַזֹּאת וגו' @M(שם כו, ג)@T, וביעקב הוא אומר הָאַרֶץ אֲשֶׁר אַתָּה שֹׁכֵב עָלֶיהָ וגו' @M(שם כח, יג)@T: @Kזבת חלב ודבש. @Tחלב זב מן העזים, והדבש זב מן התמרים ומן התאנים @M(רש"י מגילה ו.)@T: @Kאת העבודה הזאת. @Tשל פסח @M(פסחים צו.)@T, והלא כבר נאמר למעלה והיה כי תבאו אל הארץ וגו', ולמה חזר ושנאה, בשביל דבר שנתחדש בה, בפרשה ראשונה נאמר וְהָיָה כִּי יֹאמְרוּ אֲלֵיכֶם בְּנֵיכֶם מָה הָעֲבֹדָה הַזֹּאת לָכֶם @M(שמות יב, כו)@T, בבן רשע הכתוב מדבר שהוציא את עצמו מן הכלל, וכאן והגדת לבנך בבן שאינו יודע לשאול, והכתוב מלמדך שתפתח לו אתה בדברי אגדה המושכין את הלב:<QC>
@P(ח)<TIE>@Kבעבור זה. @Tבעבור שאקיים מצותיו, כגון פסח מצה ומרור הללו: @Kעשה ה' לי. @Tרמז תשובה לבן רשע לומר, עשה ה' לי ולא לך, שאלו היית שם לא היית כדאי ליגאל @M(מכילתא פי"ז)@T: @P(ט)<TIE>@Kוהיה לך לאות. @Tיציאת מצרים תהיה לך לאות: @Kעל ידך ולזכרון בין עיניך. @Tרוצה לומר, שתכתוב פרשיות הללו ותקשרם בראש ובזרוע: @Kעל ידך. @Tיד שמאל, לפיכך ידכה מלא בפרשה שנייה @M(פסוק טז)@T, לדרוש בה יד שהיא כהה @M(מכילתא שם — מנחות לז.)@T: @P(י)<TIE>@Kמימים ימימה. @Tמשנה לשנה @M(שם לו:)@T: @P(יא)<TIE>@Kוהיה כי יבאך. @Tיש מרבותינו שלמדו מכאן, שלא קדשו בכורות הנולדים במדבר, והאומר קדשו מפרש ביאה זו, אם תקיימוהו במדבר, תזכו ליכנס לארץ ותקיימוהו שם @M(מכילתא שם)@T: @Kנשבע לך. @Tוהיכן נשבע לך, וְהֵבֵאתִי אֶתְכֶם אֶל הָאָרֶץ אֲשֶׁר נָשָׂאתִי וגו' @M(שמות ו, ח)@T: @Kונתנה לך. @Tתהא בעיניך כאילו נתנה לך בו ביום, ואל תהי בעיניך כירושת אבות @M(מכילתא פי"ח)@T: @P(יב)<TIE>@Kוהעברת. @Tאין והעברת אלא לשון הפרשה, וכן הוא אומר וְהַעֲבַרְתֶּם אֶת נַחֲלָתֹו לְבִתֹּו @M(במדבר כז, ח)@T: @Kשגר בהמה. @Tנֵפֶל, ששגרתו אמו ושלחתו בלא עתו, ולמדך הכתוב שהוא קדוש בבכורה לפטור את הבא אחריו, ואף שאינו נפל קרוי שגר, כמו שְׁגַר אֲלָפֶיךָ, אבל זה לא בא אלא ללמד על הנפל, שהרי כבר כתב כל פטר רחם, ואם תאמר אף בכור בהמה טמאה במשמע, בא ופירש במקום אחר בִּבְקָרְךָ וּבְצֹאנְךָ. לשון אחר יש לפרש והעברת כל פטר רחם, בבכור אדם הכתוב מדבר: @P(יג)<TIE>@Kפטר חמור. @Tולא פטר שאר בהמה טמאה, גזרת הכתוב היא, לפי שנמשלו בכורי מצרים לחמורים, ועוד שסייעו את ישראל ביציאתן ממצרים, (שאין לך אחד מישראל שלא נטל הרבה חמורים) טעונים מכספם ומזהבם של מצרים: @Kתפדה בשה. @Tנותן שה לכהן, ופטר חמור מותר בהנאה והשה חולין ביד כהן: @Kוערפתו. @Tעורפו בקופיץ מאחוריו והורגו, הוא הפסיד ממונו של כהן לפיכך יפסיד ממונו @M(מכילתא פי"ח)@T: @Kוכל בכור אדם בבניך תפדה. @Tחמש סלעים פדיונו, קצוב במקום אחר: @P(יד)<TIE>@Kכי ישאלך בנך מחר. @Tיש מחר שהיא עכשיו ויש מחר שהוא לאחר זמן, כגון זה, וכגון מָחָר יֹאמְרוּ בְנֵיכֶם לְבָנֵינוּ @M(יהושע כב, כז)@T, דבני גד ובני ראובן: @Kמה זאת. @Tזה תינוק טפש שאינו יודע להעמיק שאלתו, וסותם ושואל מה זאת, ובמקום אחר הוא אומר מָה הָעֵדֹת וְהַחֻקִּים וְהַמִּשְׁפָּטִים וגו' @M(דברים ו, כ)@T, הרי זאת שאלת בן חכם. דברה תורה כנגד ארבעה בנים, תם, רשע, ושאינו יודע לשאול, והשואל דרך חכמה: @P(טז)<TIE>@Kולטוטפות בין עיניך. @Tתפילין, ועל שם שהם ארבעה בתים קרוין טטפת, טט בְּכַתְּפֵי שתים, פת באפריקי שתים @M(סנהדרין ד:)@T. ומנחם חברו עם וְהַטֵּף אֶל דָּרֹום @M(יחזקאל כא, ב)@T, אַל תַּטִיפוּ @M(מיכה ב, ו)@T, לשון דבור, כמו ולזכרון בין עיניך האמורה בפרשה ראשונה, שהרואה אותם קשורים בין העינים, יזכור הנס וידבר בו:<QC>
@Kחסלת פרשת בא<QC>
