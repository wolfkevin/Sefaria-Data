@P(יז)<TIE>@Kויהי בשלח פרעה וגו' ולא נחם. @Tולא נהגם, כמו לֵךְ נְחֵה אֶת הָעָם @M(שמות לב, לד)@T, בְּהִתְהַלֶּכְךָ תַּנְחֶה אֹתָךְ @M(משלי ו, כב)@T: @Kכי קרוב הוא. @Tונוח לשוב באותו הדרך למצרים. ומדרש אגדה יש הרבה: @Kבראותם @Kמלחמה. @Tכגון מלחמת וַיֵּרֶד הָעֲמָלֵקִי וְהַכְּנַעֲנִי וגו' @M(במדבר יד, מב)@T, אם הלכו דרך ישר היו חוזרים, ומה אם כשהקיפם דרך מעוקם אמרו נִתְּנָה רֹאשׁ וְנָשׁוּבָה מִצְרָיְמָה, אם הוליכם בפשוטה על אחת כמה וכמה @M(מכילתא פסחא פי"ח)@T. (לפי סדר הכתוב נראה הרשימות מהופכים, ועיין ברא"ם ובג"א ובמ"י ישוב נכון ע"ז): @Kפן ינחם. @Tיחשבו מחשבה על שיצאו, ויתנו לב לשוב: @P(יח)<TIE>@Kויסב. @Tהסיבם מן הדרך הפשוטה לדרך העקומה: @Kים סוף. @Tכמו לים סוף. וסוף הוא לשון אגם שֶׁגְּדֵלִים בו קנים, כמו וַתָּשֶׂם בַּסּוּף <CHR25>@M(שמות ב, ג)@T, קָנֶה וָסוּף קָמֵלוּ @M(ישעיה יט, ו)@T: @Kוחמשים. @Tאין חמושים אלא מזויינים, (לפי שהסיבתן במדבר גרם להם שעלו חמושים, שאילו היה דרך ישוב לא היו מחומשים להם כל מה שצריכין, אלא כאדם שעובר ממקום למקום ובדעתו לקנות שם מה שיצטרך, אבל כשהוא פורש למדבר צריך לזמן כל הצורך. וכתוב זה לא נכתב כי אם לשבר את האוזן, שלא תאמר, במלחמת עמלק ובמלחמת סיחון ועוג ומדין מהיכן היו להם כלי זיין שהכו ישראל בחרב. ברש"י ישן) וכן הוא אומר, וְאַתֶּם תַּעַבְרוּ חֲמֻשִׁים @M(יהושע א, יד)@T, וכן תרגם אונקלוס מְזָרְזִין, כמו וַיֶָּרק אֶת חֲנִיכָיו @M(בראשית יד, יד)@T וזריז. דבר אחר חמושים מחומשים, אחד מחמשה יצאו, וארבעה חלקים מתו בשלשת ימי אפילה: @P(יט)<TIE>@Kהשבע השביע. @Tהשביעם שישביעו לבניהם, @Tולמה לא השביע בניו שישאוהו לארץ כנען מיד, כמו שהשביע יעקב, אמר יוסף, אני שליט הייתי במצרים והיה ספוק בידי לעשות, אבל בָּנַי לא יניחום מצרים לעשות, לכך השביעם לכשיגאלו ויצאו משם, שישאוהו @M(מכילתא פי"ח)@T:<QC>
@Kוהעליתם את עצמותי מזה אתכם. @Tלאחיו השביע כן, למדנו שאף עצמות כל השבטים העלו עמהם, שנאמר אתכם: @P(כ)<TIE>@Kויסעו מסכות. @Tביום השני, שהרי בראשון באו מרעמסס לסכות: @P(כא)<TIE>@Kלנחתם הדרך. @Tנקוד פתח, שהוא כמו להנחותם, כמו לַרְאֹתְכֶם בַּדֶּרֶךְ אֲשֶׁר תֵּלְכוּ בָהּ @M(דברים א, לג)@T, שהוא כמו להראותכם, אף כאן להנחותם ע"י שליח, ומי הוא השליח, עמוד הענן, והקב"ה בכבודו מוליכו לפניהם, ומכל מקום את עמוד הענן הכין להנחותם על ידו, שהרי על ידי עמוד הענן הם הולכים. עמוד הענן אינו לאורה אלא להורותם הדרך: @P(כב)<TIE>@Kלא ימיש. @Tהקב"ה את עמוד הענן יומם ועמוד האש לילה, מגיד שעמוד הענן משלים לעמוד האש ועמוד האש משלים לעמוד הענן, שעד שלא ישקע זה עולה זה @M(שבת כג:)@T: @P(ב)<TIE>@Kוישבו. @Tלאחוריהם, לצד מצרים היו מקרבין כל יום השלישי, כדי להטעות את פרעה, שיאמר תועים הם בדרך, כמו שנאמר ואמר פרעה לבני ישראל וגו': @Kויחנו לפני פי החירות. @Tהוא פיתום, ועכשיו נקרא פי החירות, על שם שנעשו שם בני חורין @M(מכילתא בשלח פ"א)@T, והם שני סלעים גבוהים זקופים, והגיא שביניהם קרוי פי הסלעים: @Kלפני בעל צפון. @Tהוא נשאר מכל אלהי מצרים, כדי להטעותן, שיאמרו קשה יראתן @M(שם)@T, ועליו פירש איוב מַשְׂגִּיא לַגֹּויִם וַיְאַבְּדֵם @M(איוב יב, כג)@T: @P(ג)<TIE>@Kואמר פרעה. @Tכשישמע שהם שָׁבִים לאחוריהם: @Kלבני ישראל. @Tעל בני ישראל. וכן ה' יִלָּחֵם לָכֶם, עליכם. אִמְרִי לִי אָחִי הוּא @M(בראשית כ, יג)@T, אמרי עלי: @Kנבכים הם. @Tכלואים ומשוקעים, ובלע"ז שיר"יר@T, כמו בִּעֵמֶק הַבָּכָא @M(תהלים פד, ז)@T, מִבְּכִי נְהָרֹות @M(איוב כח, יא)@T, נִבְכֵי יָם @M(שם לח, טז)@T. נבכים הם, כלואים הם במדבר, שאינן יודעין לצאת ממנו ולהיכן ילכו: @P(ד)<TIE>@Kואכבדה בפרעה. @Tכשהקב"ה מתנקם ברשעים שמו מתגדל ומתכבד, וכן הוא אומר וְנִשְׁפַּטְתִּי אִתֹּו וגו', ואחר כך וְהִתְגַדִּלְתִּי וְהִתְקַדִּשְׁתִּי וִנֹודַעְתִּי וגו' @M(יחזקאל לח, כב—כג)@T, ואומר שָׁמָּה שִׁבַּר רִשְׁפֵי קָשֶׁת, ואחר כך נֹודָע בִּיהוּדָה אֱלֹהִים @M(תהלים עו, ד—ב)@T, ואומר נֹודַע ה' מִשְׁפָּט עָשָׂה @M(שם ט, יז)@T: @Kבפרעה ובכל חילו. @Tהוא התחיל בעבירה וממנו התחילה הפורענות @M(מכילתא פ"א)@T:<QC>
@Kויעשו כן. @Tלהגיד שבחן ששמעו לקול משה, ולא אמרו היאך נתקרב אל רודפינו, אנו צריכים לברוח, אלא אמרו אין לנו אלא דברי בן עמרם @M(שם)@T: @P(ה)<TIE>@Kויוגד למלך מצרים. @Tאִיקְטוּרִין@T שלח עמהם @M(מכילתא פ"א)@T, וכיון שהגיעו לשלשת ימים שקבעו לילך ולשוב, וראו שאינן חוזרין למצרים, באו והגידו לפרעה ביום הרביעי, ובחמישי ובששי רדפו אחריהם, וליל שביעי ירדו לים, בשחרית אמרו שירה, והוא יום שביעי של פסח, לכך אנו קורין השירה ביום השביעי: @Kויהפך. @Tנהפך ממה שהיה, שהרי אמר להם קוּמוּ צְּאוּ מִתֹּוךְ עַמִּי @M(שמות יב, לא)@T, ונהפך לבב עבדיו, שהרי לשעבר היו אומרים לו עַד מָתַי יִהְיֶה זֶה לָנוּ לְמֹוקֵשׁ, ועכשיו נהפכו לרדוף אחריהם בשביל ממונם שהשאילום: @Kמעבדנו. @Tמעבוד אותנו: @P(ו)<TIE>@Kויאסר את רכבו. @Tהוא בעצמו @M(מכילתא פ"א)@T: @Kואת עמו לקח עמו. @Tמְשָׁכָם בדברים, לקינו ונטלו ממוננו ושלחנום, בואו עמי, ואני לא אתנהג עמכם כשאר מלכים, דרך שאר מלכים עבדיו קודמין לו במלחמה, ואני אקדים לפניכם, שנאמר וּפַרְעֹה הִקְרִיב, הקריב עצמו מיהר לפני חיילותיו, דרך שאר מלכים ליטול ביזה בראש כמו שיבחר, אני אשוה עמכם בחלק, שנאמר אֲחַלֵּק שָׁלָל: @P(ז)<TIE>@Kבחור. @Tנבחרים, בחור לשון יחיד, כל רכב ורכב שבמנין זה היה בחור: @Kוכל רכב מצרים. @Tועמהם כל שאר הרכב, ומהיכן היו הבהמות הללו, אם תאמר מִשֶׁל מצרים, הרי נאמר וַיָּמָת כֹל מִקְנֵה מִצְרָיִם @M(שמות ט, י)@T, ואם תאמר מִשֶׁל ישראל, והלא נאמר וְגַם מִקְנֵנוּ יֵלֵךְ עִמָּנוּ @M(שם י, כו)@T, מִשֶׁל מי היו, מהירא את דבר ה', מכאן היה רבי שמעון אומר, כשר שבמצרים הרוג, טוב שבנחשים רצוץ את מוחו @M(מכילתא פ"א)@T: @Kושלשים על כלו. @Tשרי צבאות כתרגומו:<QC>
@P(ח)<TIE>@Kויחזק ה' את לב פרעה. @Tשהיה תולה אם לרדוף אם לאו, וחזק את לבו לרדוף: @Kביד רמה. @Tבגבורה גבוהה ומפורסמת @M(מכילתא פ"א)@T: @P(י)<TIE>@Kופרעה הקריב. @Tהיה לו לכתוב ופרעה קרב, מהו הקריב, הקריב עצמו ונתאמץ לקדם לפניהם, כמו שהתנה עמהם: @Kנסע אחריהם. @Tבלב אחד כאיש אחד. דבר אחר והנה מצרים נוסע אחריהם, ראו שר של מצרים נוסע מן השמים לעזור למצרים @M(תנחומא בשלח יג)@T: @Kויצעקו. @Tתפשו אומנות אבותם @M(מכילתא פ"ב)@T. באברהם הוא אומר, אֶל הַמָּקֹום אֲשֶׁר עָמַד שָׁם @M(בראשית יט, כז)@T. ביצחק, לָשׂוּחַ בַּשָׂדֶה @M(שם כד, סג)@T. ביעקב, וַיִּפְגַּע בַּמָּקֹום @M(שם כח, יא)@T: @P(יא)<TIE>@Kהמבלי אין קברים. @Tוכי מחמת חסרון קברים, שאין קברים במצרים ליקבר שם, לקחתנו משם. שיפו"ר פלינצס"א דינו"ן פושי"ש:<QC>
@P(יב)<TIE>@Kאשר דברנו אליך במצרים. @Tוהיכן דברו, יֵרֶא ה' עֲלֵיכֶם וְיִשְׁפֹּוט @M(שמות ה, כא — מכילתא פ"ב)@T: @Kממותנו. @Tמאשר נמות, ואם היה נקוד מלאפו"ם, (ר"ל חול"ם, כנודע לבעלי דקדוק שקראו חול"ם מלאפו"ם, ועיין לקמן פרשת יתרו ברש"י פסוק פן יפרוץ) היה נבאר ממיתתנו, עכשיו שנקוד בשורק, נבאר מאשר נמות. וכן מִי יִתֵּן מוּתֵנוּ, שנמות. וכן מִי יִתֵּן מוּתִי @M(שמואל־ב יט, יט)@T דאבשלום, שאמות. כמו לְיֹום קוּמִי לָעַד @M(צפניה ג, ח)@T, עַד שׁוּבִי בְשָׁלֹום @M(דברי הימים־ב יח, כו)@T שאקום שאשוב: @P(יג)<TIE>@Kכי אשר ראיתם את מצרים וגו'. @Tמה שראיתם אותם אינו אלא היום, היום הוא שראיתם אותם ולא תוסיפו עוד:<QC>
@P(יד)<TIE>@Kה' ילחם לכם. @Tבשבילכם, וכן כִּי ה' נִלְחָם לָהֶם, וכן אִם לָאֵל תְּרִיבוּן @M(איוב יג, ח)@T, וכן וַאֲשֶׁר דִּבֶּר לִי @M(בראשית כד, ז)@T, וכן ה<CHR28>ַאַתֶּם תְּרִיבוּן לַבַּעַל @M(שופטים ו, לא)@T: @P(טו)<TIE>@Kמה תצעק אלי. @Tלמדנו, שהיה משה עומד ומתפלל, אמר לו הקב"ה, לא עת עתה להאריך בתפלה, שישראל נתונין בצרה. דבר אחר מה תצעק אלי, עלי הדבר תלוי ולא עליך, כמ"ש להלן, עַל בָּנַי וְעַל פֹּעַל יָדַי תְּצַוֻּנִי @M(ישעיה מה, יא)@T: @Kדבר אל בני ישראל ויסעו. @Tאין להם אלא ליסע, שאין הים עומד בפניהם, כדאי זכות אבותיהם, והם, והאמונה שהאמינו בי ויצאו, לקרוע להם הים @M(מכילתא פ"ג)@T: @P(יט)<TIE>@Kוילך מאחריהם. @Tלהבדיל בין מחנה מצרים ובין מחנה ישראל, ולקבל חצים וּבְלִיסְטְרָאוֹת של מצרים. בכל מקום הוא אומר מלאך ה', וכאן מלאך האלהים, אין אלהים בכל מקום אלא דין, מלמד שהיו ישראל נתונין בדין באותה שעה, אם להנצל אם להאבד עם מצרים: @Kויסע עמוד הענן. @Tכשחשיכה, והשלים עמוד הענן את המחנה לעמוד האש, לא נסתלק הענן כמו שהיה רגיל להסתלק ערבית לגמרי, אלא נסע והלך לו מאחריהם, להחשיך למצרים: @P(כ)<TIE>@Kויבא בין מחנה מצרים. @Tמשל למהלך בדרך ובנו מהלך לפניו, באו לסטים לשבותו, נטלו מלפניו ונתנו לאחריו, בא זאב מאחריו, נתנו לפניו, באו לסטים לפניו וזאבים מאחריו, נתנו על זרועו ונלחם בהם. כך וְאָנֹכִי תִּרְגַּלְתִּי לְאֶפְרַיִם קָחָם עַל זְרֹועֹתָיו @M(הושע יא, ג)@T: @Kויהי הענן והחשך. @Tלמצרים: @Kויאר. @Tעמוד האש את הלילה לישראל, והלך לפניהם כדרכו ללכת כל הלילה, והחשך של ערפל לצד מצרים: @Kולא קרב זה אל זה. @Tמחנה אל מחנה @M(מכילתא פ"ד)@T: @P(כא)<TIE>@Kברוח קדים עזה. @Tברוח קדים שהיא עזה שברוחות, הוא הרוח שהקב"ה נפרע בה מן הרשעים, שנאמר כְּרוּחַ קָדִים אֲפִיצֵם @M(ירמי' יח, יז)@T, יָבֹא קָדִים רוּחַ ה' @M(הושע יג, טו)@T, רוּחַ הַקָּדִים שְׁבָרֵךְ בְּלְב יַמִּים @M(יחזקאל כז, כו)@T, הָגָה בְּרוּחֹו הַקָּשָׁה בְּיֹום קָדִים @M(ישעיה כז, ח)@T: @Kויבקעו המים. @Tכל מים שבעולם @M(מכילתא פ"ד)@T: @P(כג)<TIE>@Kכל סוס פרעה. @Tוכי סוס אחד היה, אלא מגיד שאין כולם חשובין לפני המקום אלא כסוס אחד: @P(כד)<TIE>@Kבאשמרת הבוקר. @Tשלשת חלקי הלילה קרוין אשמורת, ואותה שלפני הבקר קורא אשמורת הבוקר @M(ברכות ג.)@T. ואומר אני, לפי שהלילה חלוק למשמרות שיר של מלאכי השרת, כת אחר כת לשלשה חלקים, לכך קרוי אשמורת, וזהו שתרגם אונקלוס מַטְרַת: @Kוישקף. @Tויבט, כלומר פנה אליהם להשחיתם. ותרגומו וְאִסְתְּכֵי, אף הוא לשון הבטה, כמו שְׂדֵה צֹפִים @M(במדבר כג, יד)@T, לַחֲקַל סְכוּתָה: @Kבעמוד אש וענן. @Tעמוד ענן יורד ועושה אותו כטיט, ועמוד אש מרתיחו, וטלפי סוסיהם משתמטות @M(מכילתא פ"ה)@T: @Kויהם. @Tלשון מהומה, אשטורד"יטון בלע"ז@T ערבבם, נטל סִגְנָיוֹת שלהם. ושנינו בפרקי ר' אליעזר בנו של ר' יוסי הגלילי, כל מקום שנאמר בו מהומה, הרעשת קול הוא, וזה אב לכלן, וַיַּרְעֵם ה' בְּקֹול גָּדֹול וגו' עַל פְּלִשְׁתִּים וַיְהֻמֵּם @M(שמואל־א ז, י)@T:<QC>
@P(כה)<TIE>@Kויסר את אופן מרכבותיו. @Tמכח האש נשרפו הגלגלים, והמרכבות נגררות, והיושבים בהם נעים ואבריהן מתפרקין: @Kוינהגהו בכבדות. @Tבהנהגה שהיא כבדה וקשה להם, במדה שמדדו וַיַּכְבֵּד לִבֹּו הוּא וַעֲבָדָיו @M(שמות ט, לד)@T, אף כאן וינהגהו בכבדות: @Kנלחם להם במצרים. @Tבמצריים. דבר אחר במצרים, בארץ מצרים, שכשם שאלו לוקים על הים, כך לוקים אותם שנשארו במצרים: @P(כו)<TIE>@Kוישובו המים. @Tשזקופים ועומדים כחומה, ישובו למקומם ויכסו על מצרים:<QC>
@P(כז)<TIE>@Kלפנות בקר. @Tלעת שהבוקר פונה לבא: @Kלאיתנו. @Tלתקפו הראשון: @Kנסים לקראתו. @Tשהיו מהוממים ומטורפים ורצין לקראת המים: @Kוינער ה'. @Tכאדם שמנער את הקדירה והופך העליון למטה והתחתון למעלה, כך היו עולין ויורדין ומשתברין בים, ונתן הקב"ה בהם חיות לקבל היסורין: @Kוינער. @Tוְשַׁנִּיק, והוא לשון טרוף בלשון ארמי. והרבה יש במדרש אגדה: @P(כח)<TIE>@Kויכסו את הרכב וגו' לכל חיל פרעה. @Tכך דרך המקראות לכתוב למ"ד יתירה, כמו לְכָל כֵּלָיו תַּעֲשֶׂה נְחשֶׁת @M(שמות כז, ג)@T, וכן לְכֹל כְּלֵי הַמִּשְׁכָּן, בְּכֹל עֲבֹדָתֹו @M(שם יט)@T, וְיתֵדֹתָם וּמֵיתְרֵיהֶם לְכָל כְּלֵיהֶם, ואינה אלא תקון לשון: @P(ל)<TIE>@Kוירא ישראל את מצרים מת. @Tשפלטן הים על שפתו, כדי שלא יאמרו ישראל, כשם שאנו עולים מצד זה, כך הם עולין מצד אחר רחוק ממנו, וירדפו אחרינו: @P(לא)<TIE>@Kאת היד הגדולה. @Tאת הגבורה הגדולה שעשתה ידו של הקב"ה. והרבה לשונות נופלין על לשון יד, וכולן לשון יד ממש הן, והמפרשו יתקן הלשון אחר ענין הדבור:<QC>
@P(א)<TIE>@Kאז ישיר משה. @Tאז כשראה הנס, עלה בלבו שישיר שירה. וכן אָז יְדַבֵּר יְהֹושֻׁעַ @M(יהושע י, יב)@T. וכן וּבַיִת יַעֲשֶׂה לְבַת פַּרְעֹה @M(מלכים־א ז, ח)@T, חשב בלבו שיעשה לה. אף כאן ישיר, אמר לו לבו שישיר, וכן עשה, ויאמרו לאמר אשירה לה'. וכן ביהושע כשראה הנס, אמר לו לבו שידבר, וכן עשה, וַיֹּאמֶר לְעֵינֵי יִשְׂרָאֵל. וכן שירת הבאר, שפתח בה אָז יָשִׁיר יִשְׂרָאֵל @M(במדבר כא, יז)@T, פירש אחריו עֲלִי בְאֵר עֱנוּ לָהּ. אָז יִבְנֶה שְׁלֹמֹה בָּמָה @M(מלכים־א יא, ז)@T, פירשו בו חכמי ישראל שבקש לבנות ולא בנה, למדנו שהיו"ד על שם המחשבה נאמרה, זהו ליישב פשוטו. אבל מדרשו אמרו רז"ל, מכאן רמז לתחיית המתים מן התורה, וכן בכלן, חוץ משל שלמה שפירשוהו בקש לבנות ולא בנה. ואין לומר וליישב לשון הזה כשאר דברים הנכתבים בלשון עתיד והן מיד, כגון כָּכָה יַעֲשֶׂה אִיֹּוב @M(איוב א, ה)@T, עַל פִּי ה' יַחֲנוּ @M(במדבר ט, כג)@T, וְיֵשׁ אֲשֶׁר יִהְיֶה הֶעָנָן, לפי שהן דבר ההווה תמיד, ונופל בו בין לשון עתיד ובין לשון עבר, אבל זה שלא היה אלא לשעה, אינו יכול לישבו בלשון הזה: @Kכי גאה גאה. @Tכתרגומו. (דבר אחר, בא הכפל לומר שעשה דבר שאי אפשר לבשר ודם לעשות, כשהוא נלחם בחבירו ומתגבר עליו, מפילו מן הסוס, וכאן סוס ורוכבו רמה בים, וכל שאי אפשר לעשות על ידי זולתו נופל בו לשון גאות, כמו כי גֵּאוּת עָשָׂה @M(ישעיה יב, ה)@T, וכן כל השירה תמצא כפולה, עזי וזמרת יה ויהי לי לישועה, ה' איש מלחמה ה' שמו, וכן כולם. ברש"י ישן). דבר אחר כי גאה גאה, על כל השירות וכל מה שאקלס בו, עוד יש בו תוספת, ולא כמדת בשר ודם, שמקלסין אותו ואין בו: @Kסוס ורכבו. @Tשניהם קשורים זה בזה, והמים מעלין אותם לרום ומורידין אותם לעומק ואינן נפרדין:<QC>
@Kרמה. @Tהשליך, וכן וּרְמִיו לְגֹוא אַתּוּן נוּרָא @M(דניאל ג, כא)@T. ומדרש אגדה, כתוב אחד אומר רמה, וכתוב אחד אומר ירה, מלמד שהיו עולין לרום ויורדין לתהום, כמו מִי יָרָה אֶבֶן פִּנָּתָהּ @M(איוב לח, ו)@T, מלמעלה למטה: @P(ב)<TIE>@Kעזי וזמרת יה. @Tאונקלוס תרגם תּוֹקְפִי וְתֻשְׁבַּחְתִּי, עזי כמו עזי בשור"ק, וזמרת כמו וזמרתי, ואני תמה על לשון המקרא, שאין לך כמוהו בנקודתו במקרא, אלא בשלשה מקומות שהוא סמוך אצל וזמרת, וכל שאר מקומות נקוד שור"ק, ה' עֻזִּי וּמָעֻזִּי @M(ירמיה טז, יט)@T, עֻזֹּו אֵלֶיךָ אֶשְׁמֹרָה @M(תהלים נט, י)@T, וכן כל תיבה בת שתי אותיות הנקודה מלאפו"ם, כשהיא מארכת באות שלישית ואין השניה (בשו"א) בחטף, הראשונה נקודה בשור"ק, כגון עז עזי, רוק רוקי, חק חקי, על עולו, יסור עולו, כל כלו, ושלישים על כלו. ואלו שלשה עזי וזמרת, של כאן ושל ישעיה ושל תהלים, נקודה בחטף קמ"ץ, ועוד אין באחד מהם כתוב וזמרתי, אלא וזמרת, וכלם סמוך להם ויהי לי לישועה. לכך אני אומר ליישב לשון המקרא, שאין עזי כמו עוזי, ולא וזמרת כמו וזמרתי, אלא עזי שם דבר הוא, כמו הַיֹּשְבִי בַּשָּׁמָיִם @M(שם קכג, א)@T, שֹׁכְנִי בְחַגְוִי סֶלַע @M(עובדיה א, ג)@T, שֹׁכְנִי סְנֶה @M(דברים לג, טז)@T. וזהו השבח, עזי וזמרת יה, הוא היה לי לישועה, וזמרת דבוק הוא לתיבת ה', כמו לְעֶזְרַת ה' @M(שופטים ה, כג)@T, בְּעֶבְרַת ה' @M(ישעיה ט, יח)@T, עַל דִּבְרַת בְּנֵי הָאָדָם @M(קהלת ג, יח)@T. ולשון וזמרת, לשון לֹא תִזְמֹור @M(ויקרא כה, ד)@T, זְמִיר עָרִיצִים @M(ישעיה כה, ה)@T, לשון כסוח וכריתה, עוזו ונקמתו של אלהינו היה לנו לישועה. ואל תתמה על לשון ויהי, שלא נאמר היה, שיש לנו מקראות מדברים בלשון זה, וזה דוגמתו, אֶת קִירֹות הַבַּיִת סָבִיב לַהֵיכָל וְלַדְּבִיר וַיַעֲשׂ צְלָעֹות סָבִיב @M(מלכים־א ו, ה)@T, היה לו לומר עשה צלעות סביב. וכן וּבְנֵי יִשְׂרָאֵל הַיֹשְבִים בְּעָרֵי יְהוּדָה וַיִמְלֹךְ עֲלֵיהֶם רְחַבְעָם @M(דברי הימים־ב י, יז)@T, היה לו לומר מלך עליהם רחבעם. מִבִּלְתִּי יְכֹלֶת ה' וגו' וַישְׁחָטֵם @M(במדבר יד, טז)@T, היה לו לומר שחטם. וְהָאֲנָשִׁים אֲשֶׁר שָׁלַח משֶׁה וגו' וַיָמֻתוּ @M(שם לו—לז)@T, מתו היה לו לומר. וַאֲשֶׁר לֹא שָׂם לִבֹּו אֶל דְּבַר ה' וַיַּעֲזֹב @M(שמות ט, כא)@T, היה לו לומר עזב: @Kזה אלי. @Tבכבודו נגלה עליהם והיו מראין אותו באצבע, ראתה שפחה על הים מה שלא ראו נביאים: @Kואנוהו. @Tאונקלוס תרגם לשון נוה, נָוֶה שַׁאֲנָן @M(ישעיה לג, כ)@T, לִנְוֵה צֹאן @M(שם סה, י)@T. דבר אחר ואנוהו, לשון נוי, אספר נויו ושבחו לבאי עולם, כגון מַה דֹּודֵךְ מִדֹּוד, דֹּודִי צַח וְאָדֹום @M(שיר השירים ה, ט—י)@T, וכל הענין: @Kאלהי אבי. @Tהוא זה, וארוממנהו. אלהי אבי, לא אני תחלת הקדושה, אלא מוחזקת ועומדת לי הקדושה, ואלהותו עלי מימי אבותי: @P(ג)<TIE>@Kה' איש מלחמה. @Tבעל מלחמה, כמו אִישׁ נָעֳמִי @M(רות א, ג)@T, וכל איש ואישך מתורגמין בעל, וכן וְחָזַקְתָּ וְהָיִיתָ לְאִישׁ @M(מלכים־א ב, ב)@T, לגבור: @Kה' שמו. @Tמלחמותיו לא בכלי זיין, אלא בשמו הוא נלחם, כמו שאמר דוד וְאָנֹכִי בָּא אֵלֶיךָ בְּשֵׁם ה' צְבָאֹות @M(שמואל־א יז, מה)@T. דבר אחר ה' שמו, אף בשעה שהוא נלחם ונוקם מאויביו, אוחז הוא במדתו לרחם על ברואיו ולזון את כל באי עולם, ולא כמדת מלכי אדמה, כשהוא עוסק במלחמה פונה עצמו מכל עסקים, ואין בו כח לעשות זו וזו: @P(ד)<TIE>@Kירה בים. @Tשַׁדִּי בְיַמָּא, שדי לשון ירייה. וכן הוא אומר אֹו יָרֹה יִיָּרֶה @M(שמות יט, יג)@T, או אִשְׁתְּדָאָה אִישְׁתְּדֵי, והתי"ו משתמש באלו במקום התפעל: @Kומבחר. @Tשם דבר, כמו מרכב, משכב, מקרא קדש: @Kטבעו. @Tאין טביעה אלא במקום טיט, כמו טָבַעְתִּי בִּיוֵן מְצוּלָה @M(תהלים סט, ג)@T, וַיִּטְבַּע יִרְמְיָהוּ בַּטִּיט @M(ירמיה לח, ו. — מכילתא פ"ד)@T. מלמד שנעשה הים טיט, לגמול להם כמדתם ששעבדו את ישראל בחומר ובלבנים: @P(ה)<TIE>@Kיכסימו. @Tכמו יכסום, והיו"ד האמצעית יתירה בו, ודרך מקראות בכך, כמו וּבְקָרְךָ וְצֹאנְךָ יִרְבְּיֻן @M(דברים ח, יד)@T, יִרְוְיֻן מִדֶּשֶׁן בֵּיתֶך @M(תהלים לו, ט)@T, והיו"ד ראשונה שמשמעה לשון עתיד, כך פרשוהו, טבעו בים סוף כדי שיחזרו המים ויכסו אותן. יכסיומו, אין דומה לו במקרא בנקודתו, ודרכו להיות בנקודתו יכסיומו במלא"פום (גם כאן מוכח להיות חולם כמ"ש): @Kכמו אבן. @Tובמקום אחר צללו כעופרת, ובמקום אחר יאכלמו כקש, הרשעים כקש, הולכים ומטורפין עולין ויורדין. בינונים כאבן, והכשרים כעופרת, שנחו מיד: @P(ו)<TIE>@Kימינך. ימינך. @Tשני פעמים, כשישראל עושין רצונו של מקום השמאל נעשית ימין: @Kימינך ה' נאדרי בכח. @Tלהציל את ישראל, וימינך השנית תרעץ אויב. ולי נראה, אותה ימין עצמה תרעץ אויב, מה שאי אפשר לאדם לעשות שתי מלאכות ביד אחת. ופשוטו של מקרא, ימינך הנאדרת בכח מה מלאכתה, ימינך, היא תרעץ אויב, וכמה מקראות דוגמתו, כִּי הִנֵּה אֹיְבֶיך ה' כִּי הִנְּה אֹיְבֶיךָ יֹאבֵדוּ @M(תהלים צב, י)@T, עַד מָתַי רְשָׁעִים ה' עַד מָתַי רְשָׁעִים יַעֲלֹזוּ @M(שם צד, ג)@T, נָשְׂאוּ נְהָרֹות ה' נָשְׂאוּ נְהָרֹות קֹולָם @M(שם צג, ג)@T, לֹא לָנוּ ה' ל<CHR23>ֹא לָנוּ @M(שם קטו, א)@T, אֶעֱנֶה נְאֻם ה' אֶעֱנֶה אֶת הַשָּׁמָּיִם @M(הושע ב, כג)@T, אָנֹכִי לַה' אָנֹכִי אָשִׁירָה @M(שופטים ה, ג)@T, לוּלֵי ה' וגו' לוּלֵי ה' שֶׁהָיָה לָנוּ בְּקוּם עָלֵינוּ אָדָם @M(תהלים קכד, א—ב)@T, עוּרִי עוּרִי דְּבֹורָה עוּרִי עוּרִי דַּבְּרִי שִׁיר @M(שופטים ה, יב)@T, תִּרְמְסֶנָּה רָגֶל רַגְלֵי עָנִי @M(ישעיה כו, ו)@T, וְנָתַן אַרְצָם לְנַחֲלָה נַחֲלָה לְיִשְׂרָאֵל עַבְדֹּו @M(תהלים קלו, כא—כב)@T: @Kנאדרי. @Tהיו"ד יתירה, כמו רַבָּתִי עָם, שָׂרָתִי בַּמְּדִינֹות @M(איכה א, א)@T, גְּנֻבְתִי יֹום @M(בראשית לא, לט)@T: @Kתרעץ אויב. @Tתמיד היא רועצת ומשברת האויב, ודומה לו וַיִּרְעֲצוּ וַיְרֹצְצוּ את בְּנֵי יִשְׂרָאֵל, בשופטים @M(י, ח)@T. (דבר אחר, ימינך הנאדרת בכח היא משברת ומלקה אויב): @P(ז)<TIE>@Kוברב גאונך. @Tאם היד בלבד רועצת האויב, כשהוא מרימה ברוב גאונו אז יהרוס קמיו, ואם ברוב גאונו לבד אויביו נהרסים, ק"ו כששלח בם חרון אף יאכלמו: @Kתהרס. @Tתמיד אתה הורס קָמֶיךָ הקמים נגדך, ומי הם הקמים כנגדו, אלו הקמים על ישראל, וכן הוא אומר, כִּי הִנֵּה אֹויְבֶיךָ יֶהֶמָיוּן @M(תהלים פג, ג)@T, ומה היא ההמיה, עַל עַמְּךָ יַעֲרִימוּ סֹוד @M(שם שם, ד)@T, ועל זה קורא אותם אויביו של מקום: @P(ח)<TIE>@Kוברוח אפיך. @Tהיוצא משני נחירים של אף, דִּבֵּר הכתוב כביכול בשכינה דוגמת מלך בשר ודם, כדי להשמיע אוזן הבריות כפי ההוה, שיוכלו להבין דבר. כשאדם כועס יוצא רוח מנחיריו, וכן עָלָה עָשָׁן בְּאַפֹּו @M(תהלים יח, ט)@T, וכן וּמְרוּחַ אַפֹּו יִכְלוּ @M(איוב ד, ט)@T, וזהו שאמר לְמַעַן שְׁמִי אַאֲרִיךְ אַפִּי @M(ישעיה מח, ט)@T, כשזעפו נחה נשימתו ארוכה, וכשהוא כועס נשימתו קצרה. וּתְהִלָּתִי אֶחֱטָם לָךְ @M(שם)@T, ולמען תהלתי אשים חטם באפי, לסתום נחירי בפני האף והרוח שלא יצאו. לך, בשבילך. אחטם, כמו נאקה בחטם, במסכת שבת @M(נא:)@T, כך נראה בעיני. וכל אף וחרון שבמקרא אני אומר כן, חרה אף, כמו וְעַצְמִי חָרָה מִנִּי חֹרֶב @M(איוב ל, ל)@T, לשון שרפה ומוקד, שהנחירים מתחממים ונחרים בעת הקצף וחרון, מגזרת חרה, כמו רצון מגזרת רצה, וכן חמה לשון חמימות, על כן הוא אומר וַחֲמָתֹו בָּעֲרָה בֹו @M(אסתר א, יג)@T, ובנוח החמה אומר, נתקררה דעתו: @Kנערמו מים. @Tאונקלוס תרגם לשון ערמימות, ולשון צחות המקרא כמו עֲרֵמַת חִטִּים @M(שיר השירים ז, ג)@T, ונצבו כמו נד יוכיח: @Kנערמו מים. @Tממוקד רוח שיצא מאפך יבשו המים, והם נעשו כמין גלים וכריות של ערימה שהם גבוהים: @Kכמו נד. @Tכתרגומו כְשׁוּר, כחומה: @Kנד. @Tלשון צָבוּר וכנוס, כמו נֵד קָצִיר בְּיֹום נַחֲלָה @M(ישעיה יז, יא)@T, כֹּנֵס כַּנֵּד @M(תהלים לג, ו)@T, לא כתב כונס כנאד אלא כנד, ואילו היה כנד כמו כנאד, וכונס לשון הכנסה, היה לו לכתוב מכניס כבנאד מי הים, אלא כונס לשון אוסף וצובר הוא, וכן קָמוּ נֵד אֶחָד @M(יהושע ג, טז)@T, וְיַעַמְדוּ נֵד אֶחָד @M(שם יג)@T, ואין לשון קימה ועמידה בנאדות אלא בחומות וצבורים, ולא מצינו נאד נקוד אלא במלאפו"ם @M(חול"ם)@T, כמו שִׂימָה דִמְעָתִי בְּנֹאדֶךָ @M(תהלים נו, ט)@T, אֶת נֹאוד הֶחָלָב @M(שופטים ד, כ)@T: @Kקפאו. @Tכמו וְכַגְּבִינָה תַּקְפִּיאֵנִי @M(איוב י, ו)@T, שהוקשו ונעשו כאבנים, והמים זורקים את המצרים על האבן בכח ונלחמים בם בכל מיני קושי:<QC>
@Kבלב ים. @Tבחוזק הים, ודרך המקראות לדבר כן, עד לֵב הַשָּׁמַיִם @M(דברים ד, יא)@T, בְּלֵב הָאֵלָה @M(שמואל־ב יח, יד)@T, לשון עקרו ותקפו של דבר: @P(ט)<TIE>@Kאמר אויב. @Tלעמו, כְּשֶׁפִּתָּם בדברים ארדוף ואשיגם ואחלק שלל עם שרי ועבדי: @Kתמלאמו. @Tתמלא מהם: @Kנפשי. @Tרוחי ורצוני, ואל תתמה על תיבה המדברת בשתים, תמלאמו תמלא מהם, יש הרבה כלשון הזה, כִּי אֶרֶץ הַנֶּגֶב נְתַתָּנִי @M(שופטים א, טו)@T, כמו נתת לי. וְלֹא יָכְלוּ דַּבְּרֹו לְשָׁלֹם @M(בראשית לז, ד)@T, כמו דבר עמו. בָּנַי יְצָאֻנִי @M(ירמיה י, כ)@T, כמו יצאו ממני. מִסְפַּר צְעָדַי אַגִּידֶנוּ @M(איוב לא, לז)@T, כמו אגיד לו. אף כאן תמלאמו, תמלא נפשי מהם: @Kאריק חרבי. @Tאשלוף, ועל שם שהוא מריק את התער בשליפתו ונשאר ריק, נופל בו לשון הרקה, כמו מְרִיקִים שַׂקֵּיהֶם @M(בראשית מב, לה)@T, וְכֵליו יָרִיקוּ @M(ירמיה מח, יב)@T. ואל תאמר, אין לשון ריקות נופל על היוצא, אלא על התיק ועל השק ועל הכלי שיצא ממנה, אבל לא על החרב ועל היין, ולדחוק ולפרש אריק חרבי כלשון וַיָּרֶק אֶת חֲנִיכָיו @M(בראשית יד, יד)@T, אזדיין בחרבי, מצינו הלשון מוסב אף על היוצא, שֶׁמֶן תּוּרַק @M(שיר השירים א, ג)@T, וְלֹא הוּרַק מִכְּלִי אֶל כֶּלִי @M(ירמיה מח, יא)@T. לא הורק הכלי אין כתיב כאן, אלא לא הורק היין מכלי אל כלי, מצינו הלשון מוסב על היין, וכן וְהֵרִיקוּ חַרְבֹותָם עַל יְפִי חָכְמָתֶךָ @M(יחזקאל כח, ז)@T, דחירם: @Kתורישמו. @Tלשון רישות ודלות, כמו מֹורִישׁ וּמַעֲשִׁיר @M(שמואל־א ב, ז)@T: @P(י)<TIE>@Kנשפת. @Tלשון הפחה, וכן וְגַם נָשַׁף בָּהֶם @M(ישעיה מ, כד)@T: @Kצללו. @Tשקעו, עמקו לשון מצולה: @Kכעופרת.@T אבר, פלו"ם בלע"ז: @P(יא)<TIE>@Kבאלים. @Tבחזקים, כמו וְאֶת אֵילֵי הָאָרֶץ לָקָח @M(יחזקאל יז, יג)@T, אֱיָלוּתִי לְעֶזְרָתִי חוּשָׁה @M(תהלים כב, כ)@T:<QC>
@Kנורא תהלת. @Tיראוי מלהגיד תהלותיו פן ימעטו, כמ"ש לְךָ דֻּמִיָּה תְהִלָּה @M(שם סה, ב)@T: @P(יב)<TIE>@Kנטית ימינך. @Tכשהקב"ה נוטה ידו, הרשעים כָּלִים ונופלים, לפי שהכל נתון בידו ונופלים בהטייתה, וכן הוא אומר, וה' יַטֶּה יָדֹו וְכָשַׁל עֹוזֵר וְנָפַל עָזֻר @M(ישעיה לא, ג)@T, משל לכלי זכוכית הנתונים בידי אדם, מטה ידו מעט והן נופלין ומשתברין: @Kתבלעמו ארץ. @Tמכאן שזכו לקבורה, בשכר שאמרו ה' הצדיק: @P(יג)<TIE>@Kנהלת. @Tלשון מנהל. ואונקלוס תרגם לשון נושא וסובל, ולא דקדק לפרש אחר לשון העברית:<QC>
@P(יד)<TIE>@Kירגזון. מתרגזין: @Kישבי פלשת. @Tמפני שהרגו את בני אפרים, שמיהרו את הקץ ויצאו בחזקה, כמפורש בדברי הימים, והרגום אנשי גת: @P(טו)<TIE>@Kאלופי אדום אילי מואב. @Tוהלא לא היה להם לירא כלום, שהרי לא עליהם הולכים, אלא מפני אנינות @M(מכילתא שירה פ"ט)@T, שהיו מתאוננים ומצטערים על כבודם של ישראל: @Kנמוגו. @Tנמסו, כמו בִּרְבִיבִים תְּמֹגְגֶנָּה @M(תהלים סה, יא)@T. אמרו, עלינו הם באים, לכלותינו ולירש את ארצנו: @P(טז)<TIE>@Kתפול עליהם אימתה. @Tעל הרחוקים:<QC>
@Kופחד. @Tעל הקרובים, כענין שנאמר כִּי שָׁמַעְנוּ אֵת אֳשֶׁר הֹובִישׁ וגו' @M(יהושע ב, י. — מכילתא שירה פ"ט)@T: @Kעד יעבור. עד יעבור. @Tכתרגומו: @Kקנית. @Tחבבת משאר אומות, כחפץ הקנוי בדמים יקרים שחביב על האדם: @P(יז)<TIE>@Kתביאמו. @Tנתנבא משה שלא יכנס לארץ, לכך לא נאמר תביאנו, (נראה שלא יכנסו לארץ וכו', והכי איתא בהדיא פרק יש נוחלין דף קי"ט: ובמכילתא @M(שם פ"י)@T, הבנים יכנסו ולא האבות, אף שלא נגזרה גזירת מרגלים עדיין, מכל מקום ניבא ולא ידע מה ניבא. מהרש"ל): @Kמכון לשבתך. @Tמקדש של מטה מכוון כנגד כסא של מעלה אשר פעלת: @Kמקדש. @Tהטעם עליו זקף גדול, להפרידו מתיבת השם שלאחריו, המקדש אשר כוננו ידיך ה'. חביב בית המקדש, שהעולם נברא ביד אחת, שנאמר אַף יָדִי יָסְדָה אֶרֶץ @M(ישעיה מח, יג)@T, ומקדש בשתי ידים, ואימתי יבנה בשתי ידים, בזמן שה' ימלוך לעולם ועד, לעתיד לבא שכל המלוכה שלו: @P(יח)<TIE>@Kלעולם ועד. @Tלשון עולמית הוא, והוי"ו בו יסוד, לפיכך הוא פתוחה, אבל וְאָנֹכִי הַיֹּודֵעַ וָעֵד @M(ירמיה כט, כג)@T, שהוי"ו בו שמוש, קמוצה היא:<QC>
@P(יט)<TIE>@Kכי בא סוס פרעה. @Tכאשר בא: @P(כ)<TIE>@Kותקח מרים הנביאה. @Tהיכן נתנבאה, כשהיתה אחות אהרן קודם שנולד משה, אמרה עתידה אמי שתלד בן וכו', כדאיתא בסוטה @M(יב:)@T. דבר אחר אחות אהרן, לפי שמסר נפשו עליה כשנצטרעה, נקראת על שמו:<QC>
@Kאת התף. @Tכלי של מיני זמר: @Kבתופים ובמחולות. @Tמובטחות היו צדקניות שבדור שהקב"ה עושה להם נסים, והוציאו תופים ממצרים: @P(כא)<TIE>@Kותען להם מרים. @Tמשה אמר שירה לאנשים, הוא אומר והם עונין אחריו, ומרים אמרה שירה לנשים @M(מכילתא פ"י)@T: @P(כב)<TIE>@Kויסע משה. @Tהסיען בעל כרחם, שעטרו מצרים את סוסיהם בתכשיטי זהב וכסף ואבנים טובות, והיו ישראל מוצאין אותם בים, וגדולה היתה ביזת הים מביזת מצרים, שנאמר תֹּורֵי זָהָב נַעֲשֶׂה לָךְ עִם נְקֻדֹּות הַכָּסֶף @M(שיר השירים א, יא. — מכילתא פסחא סוף פי"ג)@T, לפיכך הוצרך להסיען בעל כרחם:<QC>
@P(כג)<TIE>@Kויבאו מרתה. @Tכמו למרה. ה"א בסוף תיבה במקום למ"ד בתחלתה, והתי"ו היא במקום ה"א הנשרשת בתיבת מרה, ובסמיכתה כשהיא נדבקת לה"א שהוא מוסיף במקום הלמ"ד, תהפך הה"א של שרש לתי"ו, וכן כל ה"א שהיא שרש בתיבה תתהפך לתי"ו בסמיכתה. כמו חֵמָה אֵין לִי @M(ישעיה כז, ד)@T, וַחֲמָתֹו בָּעֲרָה בֹו @M(אסתר א, יב)@T, הרי ה"א של שורש נהפכת לתי"ו מפני שנסמכת אל הוא"ו הנוספת. וכן עבד ואמה, הִנֵּה אֲמָתִי בִלְהָה @M(בראשית ל, ג)@T. לְנֶפֶשׁ חַיָּה @M(שם ב, ז)@T, וְזִהֲמַתֹּו חַיָּתֹו לָחֶם @M(איוב לג, כ)@T. בֵּין הָרָמָה @M(שופטים ד, ה)@T, וּתְשֻׁבָתֹו הָרָמָתָה @M(שמואל־א ז, יז)@T: @P(כד)<TIE>@Kוילנו. @Tלשון נפעל הוא, וכן התרגום לשון נפעל הוא, וְאִתְרָעָמוּ, וכן דרך לשון תלונה להסב הדבור אל האדם, מתלונן, מתרועם, ולא אמר לונן, רועם, וכן יאמר הלועז דקומפ"ל ישנ"ק שי"י מוסב הדבור אליו באמרו שי"י: @P(כה)<TIE>@Kשם שם לו. @Tבמרה נתן להם מקצת פרשיות של תורה שיתעסקו בהם, שבת, ופרה אדומה, ודינין @M(סנהדרין נו:)@T: @Kושם נסהו. @Tלעם, וראה קשי ערפן, שלא נמלכו במשה בלשון יפה, בקש עלינו רחמים שיהיו לנו מים לשתות, אלא נתלוננו: @P(כו)<TIE>@Kאם שמוע תשמע. @Tזו קבלה שיקבלו עליהם: @Kתעשה. @Tהיא עשייה: @Kוהאזנת. @Tתטה אזנים לדקדק בהם: @Kכל חקיו. @Tדברים שאינן אלא גזירת מלך בלא שום טעם, ויצר הרע מקנטר עליהם, מה איסור באלו, למה נאסרו, כגון לבישת כלאים ואכילת חזיר ופרה אדומה וכיוצא בהם: @Kלא אשים עליך. @Tואם אשים, הרי הוא כלא הושמה, כי אני ה' רופאך @M(מכילתא ויסע פ"א)@T, זהו מדרשו. ולפי פשוטו כי אני ה' רופאך, ומלמדך תורה ומצות למען תנצל מהם, כרופא הזה האומר לאדם אל תאכל דברים שמחזירים אותך לידי חולי, וזהו איזון מצות, וכן הוא אומר רִפְאוּת תְּהִי לְשָׁרֶךָ @M(משלי ג, ח)@T: @P(כז)<TIE>@Kשתים עשרה עינת מים. @Tכנגד י"ב שבטים נזדמנו להם, וע' תמרים כנגד שבעים זקנים: @P(א)<TIE>@Kבחמשה עשר יום. @Tנתפרש היום של חנייה זו, לפי שבו ביום כלתה החררה שהוציאו ממצרים והוצרכו למן, למדנו, שאכלו משירי הבצק (או משירי המצה) ששים ואחת סעודות, וירד להם מן בט"ז באייר, ויום א' בשבת היה, כדאיתא במסכת שבת @M(פז:)@T: @P(ב)<TIE>@Kוילונו. @Tלפי שכלה הלחם:<QC>
@P(ג)<TIE>@Kמי יתן מותנו. @Tשנמות, ואינו שם דבר כמו מותנו (בחולם), אלא כמו עשותנו, חנותנו, שובנו, לעשות אנחנו, לחנות אנחנו, למות אנחנו. ותרגומו לְוַי דְמִיתְנָא, לו מתנו, הלואי והיינו מתים: @P(ד)<TIE>@Kדבר יום ביומו. @Tצורך אכילת יום ילקטו ביומו, ולא ילקטו היום לצורך מחר @M(מכילתא ויסע פ"ב)@T: @Kלמען אנסנו הילך בתורתי. @Tאם ישמרו מצות התלויות בו, שלא יותירו ממנו, ולא יצאו בשבת ללקוט: @P(ה)<TIE>@Kוהיה משנה. @Tליום ולמחרת: @Kמשנה. @Tעל שהיו רגילים ללקוט יום יום של שאר ימות השבוע. ואומר אני אשר יביאו והיה משנה, לאחר שיביאו ימצאו משנה במדידה, על אשר ילקטו וימדו יום יום, וזהו לָקְטוּ לֶחֶם מִשְׁנֶה, בלקיטתו היה נמצא לחם משנה, וזהו עַל כֵּן הוּא נֹתֵן לָכֶם בַּיֹּום הַשִּׁשִּׁי לֶחֶם יֹומָיִם, נותן לכם ברכה (פויש"ן) בבית, למלאות העומר פעמים ללחם יומים:<QC>
@P(ו)<TIE>@Kערב. @Tכמו לערב: @Kוידעתם כי ה' הוציא אתכם מארץ מצרים. @Tלפי שאמרתם לנו כי הוצאתם אותנו, תדעו כי לא אנחנו המוציאים, אלא ה' הוציא אתכם שיגיז לכם את השליו: @P(ז)<TIE>@Kובקר וראיתם. @Tלא על הכבוד שנאמר וְהִנֵּה כְּבֹוד ה' נִרְאָה בֶּעָנָן נאמר, אלא כך אמר להם, ערב וידעתם כי היכולת בידו ליתן תאותכם, ובשר יתן, אך לא בפנים מאירות יתננה לכם, כי שלא כהוגן שאלתם אותו, ומכרס מלאה, והלחם ששאלתם לצורך בירידתו, לבקר תראו את כבוד אור פניו, שיורידוהו לכם דרך חבה בבקר, שיש שעות להכינו, וטל מלמעלה וטל מלמטה כמונח בקופסא:<QC>
@Kאת @Kתלנותיכם על ה'. @Tכמו אשר על ה': @Kונחנו מה. @Tמה אנחנו חשובין: @Kכי תלינו עלינו. @Tשתרעימו עלינו את הכל, את בניכם ונשיכם ובנותיכם וערב רב. ועל כרחי אני זקוק לפרש תלינו בלשון תפעילו, מפני דגשותו וקרייתו, שאילו היה רפה, הייתי מפרשו בלשון תפעילו, כמו וַיָּלֶן הָעָם עַל משֶׁה @M(שמות יז, ג)@T, או אם היה דגוש ואין בו יו"ד ונקרא תלונו, הייתי מפרשו לשון תתלוננו, עכשיו הוא משמע תלינו את אחרים, כמו במרגלים וַיַּלִּינוּ עָלָיו אֶת כָּל הָעֵדָה @M(במדבר יד, ב)@T: @P(ח)<TIE>@Kבשר לאכול. @Tולא לשובע, למדה תורה דרך ארץ שאין אוכלין בשר לשובע. ומה ראה להוריד לחם בבקר ובשר בערב, לפי שהלחם שאלו כהוגן, שאי אפשר לו לאדם בלא לחם, אבל בשר שאלו שלא כהוגן, שהרבה בהמות היו להם, ועוד שהיה אפשר להם בלא בשר, לפיכך נתן להם בשעת טורח שלא כהוגן:<QC>
@Kאשר אתם מלינים עליו. @Tאת האחרים, השומעים אתכם מתלוננים: @P(ט)<TIE>@Kקרבו. @Tלמקום שהענן ירד: @P(יג)<TIE>@Kהשליו. @Tמין עוף, ושמן מאד @M(יומא עה.:)@T: @Kהיתה שכבת הטל. @Tהטל שוכב על המן, ובמקום אחר הוא אומר וּבְרֶדֶת הַטַּל וגו' @M(במדבר יא, ט)@T, הטל יורד על הארץ, והמן יורד עליו, וחוזר ויורד טל עליו, והרי הוא כמונח בקופסא @M(יומא עה: — מכילתא ויסע פ"ג)@T: @P(יד)<TIE>@Kותעל שכבת הטל וגו'. @Tכשהחמה זורחת, עולה הטל שעל המן לקראת החמה כדרך טל עולה לקראת החמה, אף אם תמלא שפופרת של ביצה טל, ותסתום את פיה ותניחה בחמה, היא עולה מאליה באויר. ורבותינו דרשו, שהטל עולה מן הארץ באויר, וכעלות שכבת הטל נתגלה המן, וראו והנה על פני המדבר וגו':<QC>
@Kדק. @Tדבר דק: @Kמחוספס. @Tמגולה, ואין דומה לו במקרא, ויש לפרש מחוספס, לשון חפיסה וּדְלוּסְקְמָא שבלשון משנה, כשנתגלה משכבת הטל, ראו שהיה דבר דק מחוספס בתוכו בין שתי שכבות הטל. ואונקלוס תרגם מקלף, לשון מחשוף הלבן: @Kככפור. @Tכפור גליד"א בלע"ז@T, דַּעְדַק כגיר, כאבני גיר, והוא מין צבע שחור, כדאמרינן גבי כסוי הדם, הגיר וְהַזַּרְנִיךְ. דַּעְדַק כְּגִיר כִּגְלִידָא עַל אַרְעָא, דק היה כגיר ושוכב מוגלד כקרח על הארץ, וכן פירושו דק ככפור, שטוח קלוש ומחובר כגליד. דק טינב"ש בלע"ז@T, שהיה מגליד גלד דק מלמעלה, וכגיר שתרגם אונקלוס, תוספת הוא על לשון העברית, ואין לו תיבה בפסוק: @P(טו)<TIE>@Kמן הוא. @Tהכנת מזון הוא, כמו וַיְמַן לָהֶם הַמֶּלֶךְ @M(דניאל א, ה)@T: @Kכי לא ידעו מה הוא. @Tשיקראוהו בשמו: @P(טז)<TIE>@Kעומר. @Tשם מדה: @Kמספר נפשותיכם. @Tכפי מנין נפשות שיש לאיש באהלו, תקחו עומר לכל גולגולת: @P(יז)<TIE>@Kהמרבה והממעיט. @Tיש שלקטו הרבה ויש שלקטו מעט, וכשבאו לביתם, ומדדו בעומר איש איש מה שלקטו, ומצאו שהמרבה ללקוט לא העדיף על עומר לגולגולת אשר באהלו, והממעיט ללקוט לא מצא חסר מעומר לגולגולת, וזהו נס גדול שנעשה בו:<QC>
@P(כ)<TIE>@Kויותירו אנשים. @Tדתן ואבירם @M(שמו"ר כה, י)@T: @Kוירם תולעים. @Tלשון רמה: @Kויבאש. @Tהרי זה מקרא הפוך, שבתחלה הבאיש ולבסוף התליע, כענין שנאמר וְלֹּא הִבְאִישׁ וְרִמָּה לֹא הָיְתָה בֹּו, וכן דרך כל המתליעים: @P(כא)<TIE>@Kוחם השמש ונמס. @Tהנשאר בשדה נמוח ונעשה נחלים, ושותין ממנו אילים וצבאים, ואומות העולם צדין מהם וטועמים בהם טעם מן @M(מכילתא ויסע פ"ד)@T, ויודעים מה שבחן של ישראל. ונמס, פשר, לשון פושרים, ע"י השמש מתחמם ומפשיר: @Kונמס. @Tדישטנ"פריר (צו גיין צו שמעלצען), ודוגמתו בסנהדרין בסוף ד' מיתות @M(סז:)@T: @P(כב)<TIE>@Kלקטו לחם משנה. @Tכשמדדו את לקיטתם באהליהם, מצאו כפלים שני העומר לאחד. ומדרש אגדה, לחם משונה, אותו היום נשתנה לשבח בריחו וטעמו @M(מכילתא ויסע פ"ב)@T, (שאם להגיד ששנים היו והלא כתיב שני העומר לאחד, אלא משונה בטעם וריח): @Kויגידו למשה. @Tשאלוהו מה היום מיומים, ומכאן יש ללמוד שעדיין לא הגיד להם משה פרשת שבת, שנצטוה לומר להם וְהָיָה בַּיֹּום הַשִּׁשִּׁי וְהֵכִינוּ וגו', עד ששאלו את זאת אמר להם הוא אשר דבר ה' שנצטויתי לומר לכם, ולכך ענשו הכתוב, שאמר לו עַד אָנָה מֵאַנְתֶּם, ולא הוציאו מן הכלל: @P(כג)<TIE>@Kאת אשר תאפו אפו. @Tמה שאתם רוצים לאפות בתנור, אֱפוּ היום הכל לשני ימים, ומה שאתם צריכים לבשל ממנו במים, בשלו היום. לשון אפייה נופל בלחם ולשון בישול בתבשיל: @Kלמשמרת. @Tלגניזה: @P(כה)<TIE>@Kויאמר משה אכלהו היום וגו'. @Tשחרית שהיו רגילין לצאת וללקוט, באו לשאול אם נצא אם לאו, אמר להם את שבידכם אכלו. לערב חזרו לפניו ושאלוהו מהו לצאת, אמר להם שבת היום, ראה אותם דואגים שמא פסק המן ולא ירד עוד, אמר להם היום לא תמצאוהו, מה תלמוד לומר היום, היום לא תמצאוהו אבל מחר תמצאוהו @M(מכילתא ויסע פ"ד)@T: @P(כו)<TIE>@Kוביום השביעי שבת. @Tשבת הוא, המן לא יהיה בו. ולא בא הכתוב אלא לרבות יום הכפורים וימים טובים @M(מכילתא שם)@T:<QC>
@P(כח)<TIE>@Kעד אנה מאנתם. @Tמשל הדיוט הוא, בַּהֲדֵי הוּצָא לָקֵי כַּרְבָּא @M(ב"ק צב.)@T, ע"י הרשעים מתגנין הכשרין: @P(כט)<TIE>@Kראו. @Tבעיניכם כי ה' בכבודו מזהיר אתכם על השבת, שהרי נס נעשה בכל ערב שבת, לתת לכם לחם יומים:<QC>
@Kשבו איש תחתיו. @Tמכאן סמכו חכמים ד' אמות ליוצא חוץ לתחום, ג' לגופו, וא' לפישוט ידים ורגלים: @Kאל יצא איש ממקומו. @Tאלו אלפים אמה של תחום שבת, ולא במפורש, שאין תחומין אלא מדברי סופרים, ועיקרו של מקרא על לוקטי המן נאמר:<QC>
@P(לא)<TIE>@Kוהוא כזרע גד לבן. @Tעשב ששמו קוליינד"רי (קאריאדער)@T, וזרע שלו עגול ואינו לבן, והמן היה לבן, ואינו נמשל לזרע גד אלא לענין העגול כזרע גד היה, והוא לבן: @Kכצפיחת. @Tבצק שמטגנין אותו בדבש, וקורין לו אַסְקְרִיטוּן בלשון משנה, והוא תרגום של אונקלוס: @P(לב)<TIE>@Kלמשמרת. @Tלגניזה: @Kלדורותיכם. @Tבימי ירמיהו. כשהיה ירמיהו מוכיחם למה אין אתם עוסקים בתורה, והם אומרים נניח מלאכתנו ונעסוק בתורה מהיכן נתפרנס, הוציא להם צנצנת המן, אמר להם אַתֶּם רְאוּ דְבַר ה' @M(ירמיהו ב, לא)@T, שמעו לא נאמר, אלא ראו, בזה נתפרנסו אבותיכם, הרבה שלוחין יש לו למקום להכין מזון ליראיו:<QC>
@P(לג)<TIE>@Kצנצנת. @Tצלוחית של חרס כתרגומו: @Kוהנח אותו לפני ד'. @Tלפני הארון, ולא נאמר מקרא זה עד שנבנה אהל מועד, אלא שנכתב כאן בפרשת המן: @P(לה)<TIE>@Kארבעים שנה. @Tוהלא חסר ל' יום, שהרי בט"ו באייר ירד להם המן תחלה, ובט"ו בניסן פסק, שנאמר וַיִּשְׁבֹּות הַמָּן מִמָּחֳרָת @M(יהושע ה, יב)@T, אלא מגיד שהעוגות שהוציאו ישראל ממצרים טעמו בהם טעם מן:<QC>
@Kאל ארץ נושבת. @Tלאחר שעברו את הירדן @M(קידושין לח.)@T. (ס"א, שאותה שבעבר הירדן מיושבת וטובה, שנאמר אֶעְבְּרָה נָּא וְאֶרְאֶה אֶת הָאָרֶץ הַטֹּובָה אֲשֶׁר בְּעֵבֶר הַיַרְדְּן @M(דברים ג, כה)@T, ותרגום של נושבת יָתְבָתָא, ר"ל מיושבת. רש"י ישן): @Kאל קצה ארץ כנען. @Tבתחלת הגבול, קודם שעברו את הירדן והוא ערבות מואב, נמצאו מכחישין זה את זה, אלא בערבות מואב כשמת משה בז' באדר פסק המן מלירד, ונסתפקו ממן שלקטו בו ביום, עד שהקריבו העומר בששה עשר בניסן, שנאמר וַיֹאכְלוּ מֵעֲבוּר הָאָרֶץ מִמָּחֳרַת הַפֶּסַח @M(יהושע ה, יא)@T: @P(לו)<TIE>@Kעשירית האיפה. @Tהאיפה שלש סאין, והסאה ו' קבין, והקב ד' לוגין, והלוג ששה ביצים, נמצא עשירית האיפה מ"ג ביצים וחומש ביצה, והוא שיעור לחלה ולמנחות:<QC>
@P(ב)<TIE>@Kמה תנסון. @Tלומר היוכל לתת מים בארץ ציה: @P(ד)<TIE>@Kעוד מעט. @Tאם אמתין, עוד מעט וסקלוני: @P(ה)<TIE>@Kעבור לפני העם. @Tוראה אם יסקלוך, למה הוצאת לעז על בני: @Kוקח אתך מזקני ישראל. @Tלעדות, שיראו שעל ידך המים יוצאים מן הצור, ולא יאמרו מעינות היו שם מימי קדם:<QC>
@Kומטך אשר הכית בו את היאור. @Tמה תלמוד לומר אשר הכית בו את היאור, אלא שהיו ישראל אומרים על המטה, שאינו מוכן אלא לפורענות, בו לקה פרעה, ומצרים כמה מכות, במצרים ועל הים, לכך נאמר אשר הכית בו את היאור, יראו עתה שאף לטובה הוא מוכן: @P(ו)<TIE>@Kוהכית בצור. @Tעל הצור לא נאמר, אלא בצור, מכאן שהמטה היה של מין דבר חזק ושמו סְנַפִּירִינוֹן, והצור נבקע מפניו. @P(ח)<TIE>@Kויבא עמלק וגו'. @Tסמך פרשה זו למקרא זה לומר, תמיד אני ביניכם ומזומן לכל צרכיכם, ואתם אומרים היש ה' בקרבנו אם אין, חייכם שהכלב בא ונושך אתכם, ואתם צועקים לי ותדעו היכן אני. משל לאדם שהרכיב בנו על כתפו ויצא לדרך, היה אותו הבן רואה חפץ ואומר, אבא טול חפץ זה ותן לי, והוא נותן לו, וכן שנייה, וכן שלישית, פגעו באדם אחד, אמר לו אותו הבן ראית את אבא, אמר לו אביו, אינך יודע היכן אני, השליכו מעליו ובא הכלב ונשכו:<QC>
@P(ט)<TIE>@Kבחר לנו. @Tלי ולך, השוהו לו, מכאן אמרו, יהי כבוד תלמידך חביב עליך כשלך, וכבוד חברך כמורא רבך מנין, שנאמר וַיֹּאמֶר אַהֲרֹן אֶל משֶׁה בִּי אֲדֹנִי @M(במדבר יב, יא)@T, והלא אהרן גדול מאחיו היה, ועושה את חברו כרבו. ומורא רבך כמורא שמים מנין, שנאמר אֲדֹנִי משֶׁה כְּלָאֵם @M(שם יא, כח)@T, כלם מן העולם, חייבין הם כלייה, המורדים בך כאילו מרדו בהקב"ה: @Kוצא הלחם. @Tצא מן הענן והלחם בו @M(מכילתא עמלק פ"א)@T: @Kמחר. @Tבעת המלחמה, אנכי נצב: @Kבחר לנו אנשים. @Tגבורים ויראי חטא, שתהא זכותן מסייעתן. דבר אחר בחר לנו אנשים, שיודעין לבטל כשפים, לפי שבני עמלק מכשפים היו:<QC>
@P(י)<TIE>@Kומשה אהרן וחור. @Tמכאן לתענית שצריכים שלשה לעבור לפני התיבה, שבתענית היו שרוים: @Kחור. @Tבנה של מרים היה, וכלב בעלה: @P(יא)<TIE>@Kכאשר ירים משה ידו. @Tוכי ידיו של משה נוצחות היו המלחמה וכו', כדאיתא בר"ה @M(כט.)@T: @P(יב)<TIE>@Kוידי משה כבדים. @Tבשביל שנתעצל במצוה ומנה אחר תחתיו, נתייקרו ידיו: @Kויקחו. @Tאהרן וחור: @Kאבן וישימו תחתיו. @Tולא ישב לו על כר וכסת, אמר, ישראל שרויין בצער, אף אני אהיה עמהם בצער:<QC>
@Kויהי ידיו אמונה. @Tויהי משה ידיו באמונה, פרושות השמים בתפלה נאמנה ונכונה: @Kעד בא השמש. @Tשהיו עמלקים מחשבין את השעות באיצטרו"לוגיאה, באיזו שעה הם נוצחים, והעמיד להם משה חמה וערבב את השעות: @P(יג)<TIE>@Kויחלש יהושע. @Tחתך ראשי גבוריו @M(תנחומא בשלח כ"ח)@T ולא השאיר אלא חלשים שבהם, ולא הרגם כולם, מכאן אנו למדים, שעשו על פי הדבור של שכינה: @P(יד)<TIE>@Kכתב זאת זכרון. @Tשבא עמלק להזדווג לישראל קודם לכל האומות @M(מכילתא עמלק פ"ב)@T:<QC>
@Kושים באזני יהושע. @Tהמכניס את ישראל לארץ, שיצוה את ישראל לשלם לו את גמולו, כאן נרמז לו למשה שיהושע מכניס את ישראל לארץ: @Kכי מחה אמחה. @Tלכך אני מזהירך כן, כי חפץ אני למחותו: @P(טו)<TIE>@Kויקרא שמו. @Tשל מזבח: @Kה' נסי. @Tהקב"ה עשה לנו כאן נס גדול, לא שהמזבח קרוי ה', אלא המזכיר שמו של מזבח, זוכר את הנס שעשה המקום, ה' הוא נס שלנו: @P(טז)<TIE>@Kויאמר. @Tמשה: @Kכי יד על כס יה. @Tידו של הקב"ה הורמה לישבע בכסאו, להיות לו מלחמה ואיבה בעמלק עולמית, ומהו כס ולא נאמר כסא, ואף השם נחלק לחציו, נשבע הקב"ה, שאין שמו שלם ואין כסאו שלם עד שימחה שמו של עמלק כולו, וכשימחה שמו, יהיה השם שלם והכסא שלם, שנאמר הָאֹויֵב תַּמּוּ חֳרָבֹות לָנֶצַח @M(תהלים ט, ז)@T, זהו עמלק שכתוב בו וְעֶבְרָתֹו שְׁמָרָה נֶצַח @M(עמוס א, יא)@T, וְעָרִים נָתַשְׁתָּ אָבַד זִכְרָם הֵמָּה @M(תהלים שם)@T, מהו אומר אחריו, וַה' לְעֹולָם יֵשֵׁב, הרי השם שלם, כֹּונֵן לַמִּשְׁפָּט כִּסְאֹו, הרי הכסא שלם:<QC>
@Kחסלת פרשת בשלח<QC>
