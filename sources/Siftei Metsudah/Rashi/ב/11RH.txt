@P(כא)<TIE>@Kאלה פקודי. @Tבפרשה זו נמנו כל משקלי נדבת המשכן לכסף ולזהב ולנחשת, ונמנו כל כליו לכל עבודתו: @Kהמשכן משכן. @Tשני פעמים, רמז למקדש שנתמשכן בשני חורבנין על עונותיהן של ישראל: @Kמשכן העדות. @Tעדות לישראל שויתר להם הקב"ה על מעשה העגל, שהרי השרה שכינתו ביניהם: @Kעבודת הלוים. @Tפקודי המשכן וכליו, הוא עבודה המסורה ללוים במדבר, לשאת ולהוריד ולהקים, איש איש למשאו המופקד עליו, כמו שאמור בפרשת נשא @M(במדבר ד)@T: @Kביד איתמר. @Tהוא היה פקיד עליהם למסור לכל בית אב עבודה שעליו: @P(כב)<TIE>@Kובצלאל בן אורי וגו' עשה אל כל אשר צוה ה' את משה. @Tאשר צוה אותו משה אין כתיב כאן, אלא כל אשר צוה ה' את משה, אפילו דברים שלא אמר לו רבו, הסכימה דעתו למה שנאמר למשה בסיני, כי משה צוה לבצלאל לעשות תחלה כלים ואחר כך משכן, (לא לענין צווי להתנדב קאמר, דהא אדרבה להיפך צוה הקב"ה בפרשת תרומה, מתחלה הכלים שלחן מנורה יריעות, ואחר כך ציווי הקרשים, וציווי משה רבינו ע"ה ריש ויקהל, תחלה המשכן ואהלו ואחר כך הכלים, הא מיירי לענין ציווי לפועל איך יפעול כסדר, ותמצא בפרשת כי תשא ראה קראתי בשם בצלאל וגו', הוזכר מתחלה את אהל מועד, ואחר כך הכלים, אבל לענין להתנדב להכין מה שיהיו צריכין, מה לי מה שמתנדב תחלה, ועיין בתוספות פרק הרואה @M(ברכות נה.)@T. ואם תאמר מנלן שמשה רבינו ע"ה צוה לבצלאל הפך הענין, ויש לומר, כיון דכתיב בפרשת ויקהל ויקרא משה אל בצלאל ואל אהליאב וגו', וקצר מה שדיבר עמהם, והאי קרא מדכתיב כל אשר צוה ה' את משה, חזינן דהיה מצוה להם בהיפוך. ודוק היטב). אמר לו בצלאל מנהג העולם לעשות תחלה בית ואחר כך משים כלים בתוכו, אמר לו כך שמעתי מפי הקב"ה, אמר משה, בצל אל היית, כי וודאי כך צוה לי הקב"ה, וכן עשה, המשכן תחלה ואחר כך עשה כלים:<QC>
@P(כד)<TIE>@Kככר. @Tששים מנה, ומנה של קדש כפול היה, הרי הככר ק"כ מנה, והמנה כ"ה סלעים, הרי ככר של קדש שלשת אלפים שקלים, לפיכך מנה בִּפְרוֹטְרוֹט כל השקלים שפחותין במנינם מג' אלפים, שאין מגיעין לככר:<QC>
@P(כו)<TIE>@Kבקע. @Tהוא שם משקל של מחצית השקל: @Kלשש מאות אלף וגו'. @Tכך היו ישראל, וכך עלה מנינם אחר שהוקם המשכן בספר במדבר, ואף עתה בנדבת המשכן כך היו, ומנין חצאי השקלים של שש מאות אלף, עולה מאת ככר כל אחד של שלשת אלפים שקלים, כיצד, שש מאות אלף חצאין הרי הן ג' מאות, אלף שלימים, הרי מאת ככר, והשלשת אלפים וחמש מאות וחמשים חצאין, עולין אלף ושבע מאות וחמשה ושבעים שקלים: @P(כז)<TIE>@Kלצקת. @Tכתרגומו לְאַתָּכָא: @Kאת אדני הקדש. @Tשל קרשי המשכן, שהם מ"ח קרשים, ולהן צ"ו אדנים, ואדני פרכת ארבעה, הרי מאה, וכל שאר האדנים נחשת כתיב בהם: @P(כח)<TIE>@Kוצפה ראשיהם. @Tשל עמודים מהן, שבכולן כתיב וצפה ראשיהם וחשוקיהם כסף:<QC>
@P(א)<TIE>@Kומן התכלת והארגמן וגו'. @Tשש לא נאמר כאן, ומכאן אני אומר שאין בגדי שרד הללו בגדי כהונה, שבבגדי כהונה היה שש, אלא הם בגדים שמכסים בהם כלי הקדש בשעת סלוק מסעות, שלא היה בהם שש:<QC>
@P(ג)<TIE>@Kוירקעו. @Tכמו לְרֹקַע הָאָרֶץ @M(תהלים קלו, ו)@T, כתרגומו וְרַדִּידוּ טַסִּין, היו מרדדין מן הזהב, אשטנ"דרא בלע"ז (אויזדעהנען), טסין דקות. כאן הוא מלמדך היאך היו טווין את הזהב עם החוטין, מרדדים טסין דקין, וקוצצין מהן פתילים לאורך הטס, לעשות אותן פתילים מעורבים עם כל מין ומין בחשן ואפוד, שנאמר בהן זהב, חוט אחד של זהב עם ששה חוטין של תכלת, וכן עם כל מין ומין, שכל המינין חוטן כפול ששה, והזהב חוט שביעי עם כל אחד ואחד: @P(כח)<TIE>@Kואת פארי המגבעות. @Tתפארת המגבעות, המגבעות המפוארות: @P(לא)<TIE>@Kלתת על המצנפת מלמעלה. @Tועל ידי הפתילים היה מושיבן על המצנפת כמין כתר, ואי אפשר לומר הציץ על המצנפת, שהרי בשחיטת קדשים שנינו @M(זבחים יט.:)@T, שערו היה נראה בין ציץ למצנפת ששם מניח תפילין, והציץ היה נתון על המצח, הרי המצנפת למעלה והציץ למטה, ומהו על המצנפת מלמעלה. ועוד הקשיתי בה, כאן הוא אומר ויתנו עליו פתיל תכלת, ובענין הצוואה הוא אומר וְשַׂמְתָּ אֹתֹו עַל פְּתִיל תְּכֵלָת @M(שמות כח, לז)@T. ואומר אני, פתיל תכלת זה חוטין הן, לקשרו בהן במצנפת, לפי שהציץ אינו אלא מאוזן לאוזן ובמה יקשרנו במצחו, והיו קבועין בו חוטי תכלת לשני ראשיו ובאמצעיתו, שבהן קושרו ותולהו במצנפת כשהוא בראשו, ושני חוטין היו בכל קצה וקצה, אחת ממעל ואחת מתחת לצד מצחו, וכן באמצעו, שכך הוא נוח לקשור, ואין דרך קשירה בפחות משני חוטין, לכך נאמר על פתיל תכלת, ועליו פתיל תכלת, וקושר ראשיהם השנים כולם יחד מאחוריו למול ערפו, ומושיבו על המצנפת. ואל תתמה שלא נאמר פתילי תכלת, הואיל ומרובין הן, שהרי מצינו בחשן ואפוד וַיִּרְכְּסוּ אֶת הַחשֶׁן וגו', ועל כרחך פחות משנים לא היו, שהרי בשתי קצות החשן היו ב' טבעות החשן, ובב' כתפות האפוד היו ב' טבעות האפוד שכנגדן, ולפי דרך קשירה ד' חוטין היו, ומכל מקום פחות משנים אי אפשר: @P(לב)<TIE>@Kויעשו בני ישראל. @Tאת המלאכה ככל אשר צוה ה' וגו':<QC>
@P(לג)<TIE>@Kויביאו את המשכן וגו'. @Tשלא היו יכולין להקימו, ולפי שלא עשה משה שום מלאכה במשכן, הניח לו הקב"ה הקמתו, שלא היה יכול להקימו שום אדם, מחמת כובד הקרשים שאין כח באדם לזקפן, ומשה העמידו, אמר משה לפני הקב"ה, איך אפשר הקמתו על ידי אדם, אמר לו עסוק אתה בידך, נראה כמקימו והוא נזקף וקם מאליו, וזהו שנאמר @M(שמות מ, יז)@T הוּקַם הַמִּשְׁכָּן, הוקם מאליו. מדרש רבי תנחומא @M(פקודי י"א)@T:<QC>
@P(מג)<TIE>@Kויברך אותם משה. @Tאמר להם יהי רצון שתשרה שכינה במעשה ידיכם, וִיהִי נֹעַם ה' אֱלֹהֵינוּ עָלֵינוּ וגו' @M(תהלים צ, יז)@T, והוא אחד מי"א מזמורים שבתפלה למשה:<QC>
@P(ג)<TIE>@Kוסכות על הארון. @Tלשון הגנה, שהרי מחיצה היתה: @P(ד)<TIE>@Kוערכת את ערכו. @Tשתי מערכות של לחם הפנים: @P(יט)<TIE>@Kויפרש את האהל. @Tהן יריעות העזים: @P(כ)<TIE>@Kאת העדות. @Tהלוחות:<QC>
@P(כב)<TIE>@Kעל ירך המשכן צפונה. @Tבחצי הצפוני של רוחב הבית @M(יומא לג:)@T: @Kירך. @Tכתרגומו צִדָּא, כירך הזה שהוא בצדו של אדם: @P(כז)<TIE>@Kויקטר עליו קטורת. @Tשחרית וערבית, כמו שנאמר בַּבֹּקֶר בַּבֹּקֶר בְּהֵיטִיבֹו אֶת הַנֵּרֹת וגו' @M(שמות ל, ז)@T:<QC>
@P(כט)<TIE>@Kויעל עליו וגו'. @Tאף ביום השמיני למלואים שהוא יום הקמת המשכן, שמש משה והקריב קרבנות צבור, חוץ מאותן שנצטוה אהרן בו ביום, שנאמר קְרַב אֶל הַמִּזְבַּח וגו' @M(ויקרא ט, ז)@T: @Kאת העולה. @Tעולת התמיד: @Kואת המנחה.@T מנחת נסכים של תמיד, כמו שנאמר וְעִשָׂרֹן סֹלֶת בָּלוּל בַּשֶׁמֶן וגו' @M(שמות כט, מ)@T: @P(לא)<TIE>@Kורחצו ממנו משה ואהרן ובניו. @Tיום שמיני למלואים הושוו כולם לכהונה, ותרגומו וִיקַדְּשׁוּן מִנֵּיהּ, בו ביום קָדַשׁ משה עמהם: @P(לב)<TIE>@Kובקרבתם. @Tכמו ובקרבם, כשיקרבו: @P(לה)<TIE>@Kולא יכול משה לבוא אל אהל מועד. @Tוכתוב אחד אומר, ובבא משה אל אהל מועד @M(במדבר ז, פט)@T, בא הכתוב השלישי והכריע ביניהם, כי שכן עליו הענן, אמר מעתה, כל זמן שהיה עליו הענן, לא היה יכול לבוא, נסתלק הענן, נכנס ומדבר עמו @M(פתיחה לת"כ ח)@T: @P(לח)<TIE>@Kלעיני כל בית ישראל בכל מסעיהם. @Tבכל מסע שהיו נוסעים, היה הענן שוכן במקום אשר יחנו שם. מקום חנייתם אף הוא קרוי מסע, וכן וַיֵּלֶךְ לְמַסָּעיו @M(בראשית יג, ג)@T, וכן אֵלֶּה מַסְעֵי @M(במדבר לג, א)@T, לפי שממקום החנייה חזרו ונסעו, לכך נקראו כולן מסעות: @Kחסלת פרשת פקודי<QC>
