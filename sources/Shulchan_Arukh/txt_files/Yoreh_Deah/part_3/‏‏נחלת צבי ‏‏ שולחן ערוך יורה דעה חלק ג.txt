
@22(סי' קי"ז ס"א) 
@11כ"ד שאסור סה"ת כו' אסור לעשות בו סחורה. @33עט"ז סק"א מ"ש בענין אם הוא מדאורייתא או דרבנן. והנה התוספות י"ט פ"ז דשביעית הקשה דאי אמרינן דמדאורייתא אסור א"כ מאי פריך בפ"ק דבכורות דף ו' ע"ב חלב מנ"ל דשרי כו' אלא מדכתיב ואת עשרת חריצי החלב ודילמא לסחורה ע"ש דהא אם  חלב אסור באכילה אסור ג"כ בסחורה והניח בצ"ע וכן הקשה המשנה למלך בפ"ח מהלכות מא"א דין י"ח וגם הגאון בעל נו"ב במה"ת סי' ס"ב נדחק ליישב זה. ולפע"ד בפשיטות לק"מ די"ל דהא דקאמר ודילמא לסחורה היינו למוכרם שלא לצורך אכילה והא כתבו התוס' בפסחים דף כ"ג בד"ה יהיו בב"ק ד' פ"ב בד"ה לא יגדל דלא אסור אלא כשמוכרם לצורך אכילה אבל שלא לאכילה כגון למשוח עורות וכה"ג מותר אלא בחזיר גזרו ע"ש וכ"כ הש"ך סק"א וא"כ שפיר פריך ודילמא לסחורה שלא לצורך אכילה ולעולם חלב אסור באכילה. וע"כ צריכים לומר כן דהא תניא בפסחים דף כ"ב ובפ"ק דעבודת כוכבים דף ו' מנין שלא יושיט כוס יין לנזיר ואבר מ"ה לב"נ ת"ל ולפני עור לא תתן מכשול ע"ש ומעתה אי נימא דהא דפריך בפ"ק דבכורות ודילמא לסחורה היינו למכור לעובד כוכבים לאכילה יקשה דהא מאי דבעי למימר דחלב אסור היינו משום אבר מ"ה והאיך ימכור לעובד כוכבים ויעבור אלפ"ע דהא גם לעובד כוכבים אסור ואף בשר מן החי אסור לעובד כוכבים כמ"ש הרמב"ם פ"ט מהלכות מלכים דין י' וי"א. א"ו מוכח דהא דקאמר ודילמא לסחורה היינו שלא לאכילה. מיהו יש לדחות דלעולם י"ל דמיירי לאכילה וכגון שימכור לעובד כוכבים דאית ליה בלא"ה חלב מבהמות שלו ואמרינן בפ"ק דעבודת כוכבים שם דאי אית ליה בלא"ה לא עבר המושיט אלפ"ע ואע"ג דכתבו התוס' והרא"ש והר"ן ברפ"ק דשבת דמ"מ איסורא דרבנן איכא ע"ש. י"ל דגזירת חכמים לא היתה עדיין בימי דוד ושלמה כדמשמע מדברי התוי"ט בפ"ח דכלאים משנה ב' ע"ש וגם מדברי התוי"ט דשביעית הנ"ל מוכח כן מדלא הקשה אלא אי אמרינן דמדאורייתא אסור לעשות סחורה בדברים אסורים: @44אמנם@55 זה בורכא דע"כ לא שרינן היכא דאית ליה לדידיה בלא"ה אלא במידי שאינו צריך לתרווייהו למה דאית לדידיה ולמה שהישראל נותן לו אלא לאחת מהם כמו בתקרובת שאינו צריך אלא לבהמה אחת משא"כ היכא שצריך לתרווייהו בודאי אסור דזה דמי לרביעה המוזכר במשנה בעבודת כוכבים דף י"ג ע"ב וכמ"ש בתוס' שם בד"ה מקום שנהגו וא"כ הכא גבי חלב אף אם היה להעובד כוכבים ג"כ חלב אסור משום לפ"ע אם מוכר לו לאכילה. ואע"ג די"ל דמיירי שיכול לקנות במקום אחר כמ"ש הרמ"א בסי' קנ"א ס"א בהג"ה כבר כתבתי שם בשם תשובת אמונת שמואל סי' י"ד דהא ליתא דדוקא היכא דאית ליה לדידיה ולא היכא שיכול לקנות במקום אחר. ולפ"ז שפיר יש ראיה כהנ"ל דע"כ מיירי שלא לאכילה. ועוד דאף אם נדחה הראיה הנ"ל גם בלא ראיה יש לומר כן כדי שלא יקשה קושיא הנ"ל (והא דאמר ודילמא לסחורה אין הכוונה דוקא למוכרם אלא הכוונה שימשח עורות וכדומה דכל שלא לאכילה מקרי לסחורה) וכ"ז פשוט: @44והנה@55 בתשובת חות יאיר סי' קמ"ב כתב דבר חדש דאף הסוברים דמדאוריי' אסור וקרא דיהיו לא הוי אסמכתא היינו דוקא בשרצים ורמשים דכתיב לעיל מיניה בפרשה ולא בנבלה וטריפה ושאר איסורים דבאלו לכ"ע הוא רק מדרבנן דלא מצינו למילף משרצים דאיכא למיפרך מה להני שכן לא היתה להן שעת הכושר ע"ש ונראה לע"ד להביא ראיה לזה מהא דפריך בפסחים דכ"ג ולחזקיה למה לי למכתב לא יאכל ולכם ע"ש והקשה מהרש"ל דהא צריך לכם כי היכא דלא נמעט מקרא דיהיו אפילו דיעבד ותירץ דא"כ לא לכתוב יהיו רק לא יאכל ע"ש וא"כ אי נימא כדעת התוי"ט פ"ז דשבועות והט"ז וש"פ דיהוו מורה לאסור סחורה בכל דברים אסורים נשאר קושיית מהרש"ל על עמדו דליכא למימר כתירוצו דאם כן לכתוב לא יאכל די"ל דאי הוי כתיב לא יאכל לא הוי ידעינן לאסור סחורה אלא בשרצים לבד דכתיב לא יאכל ומשמע איסור הנאה ולא בשאר איסורים המותרים בהנאה להכי כתיב יהיו להורות איסור בכל איסורים אלא ודאי דאף יהיו לא בא לאסור אלא בשרצים לבד וא"כ פריך הגמרא שפיר. ובתשובה הארכתי בזה: 
@22(סימן קנ"ט בש"ע סעיף א') 
@11לת"ח. @33קשה דבא"ח סימן שפ"ב ס"א איתא דשני ישראלים הדרים בחצר עם עובד כוכבים אוסר עליהם ומפורש בגמרא דעירובין דף ס"ב הטעם דכ"ע דירת עובד כוכבים לא שמיה דירה אלא דגזרו שמא ילמוד ממעשיו ע"ש ואמאי לא מפלגינן התם בת"ח דבת"ח לא יאסור העובד כוכבים עליהם דלא שייך בהו טעמא דגזירה ואדרבה משמע במשנה ר"פ הדר דגם בת"ח אוסר העובד כוכבים עליהם גבי הא דאיתא שם אמר ר"ג מעשה בצדוקי אחד כו' שוב ראיתי דברמב"ם פ"ה מהל' מלוה דין ב' כתב הטעם דגבי ת"ח לא גזרו משום שאינו רגיל אצלו ואינו לומד ממעשיו וא"כ ניחא בפשיטות דכיון דדר עמו הרי רגיל אצלו וק"ל: 
@22(שם) 
@11או ברבית דרבנן. @33כ"כ הרמב"ם פ"ה מהל' מלוה וכאשר נשים עינינו לעומת היסוד בש"ס ב"מ דף ע' ע"ב נראה שלא נזכר שם כלל דבר זה אלא הרמב"ם ז"ל מסברא דנפשיה אמרה משום דהוי גזירה לגזירה וכ"כ בסה"ת. אך ראיתי בביאור החסיד הגר"א זצוק"ל שכתב ראיה לזה מהא דפריך שם מסיפא איתביה לוין כו' ולא פריך מרישא ג"כ אבל מקבלין כו' משום דהתם רבית דרבנן כו' ע"ש. ולכאורה תמהתי פה קדוש יאמר כן דהא הרישא אבל מקבלין פירושו שנותן לעובד כוכבים רבית וזה ודאי שרי דהא מתחלה פריך שם מדכתיב לנכרי תשיך מאי לאו תשוך ומשני לא תשיך ע"ש אלמא דליתן בודאי שרי. הן אמת דמזה אין ראיה גמורה דליתן שרי דהא התוספות הקשו שם בד"ה תשיך מאי פריך מקרא והא גם רב נחמן לא אמר אלא דאסור מדרבנן ותירצו דהכי פריך כיון דא' קרא דמצוה להשיך א"כ איך יכולים חכמים לאסור ע"ש א"כ היינו דווקא למאי דסלקא דעתיה דמקשה דתשיך פירושו תשוך וקרא למצוה הוא דאתי שפיר פריך לרב נחמן איך יכולים חכמים לגזור אבל למאי דמשני דתשיך פירושו ליתן וקרא לאו למצוה הוא דאתי רק לאפוקי אחיך דלא לא שייך להקשות מן הפסוק א"כ י"ל דלעולם גזירה דרב נחמן היה גם שלא ליתן לעובד כוכבים רבית שלא יהיה לו התקרבות עמו או מטעם אחר ולא קשה מקרא דהא גם רב נחמן מודה דמדאורייתא שרי אמנם אעפ"כ קשה דהא באמת כתב הרמב"ם בפ"ד מהל' מלוה דגזירה לא היה רק ליקח רבית מעובד כוכבים ולא ליתן וביאר הטעם דעיקר הגזירה הוא שמא ילמוד ממעשיו מחמת רוב ישיבתו עמו וזה לא שייך בנותן רבית דאדרבה בורח ממנו ואינו רגיל אצלו א"כ הדק"ל על ראיית הגאון ז"ל מהא דלא פריך מרישא דהא ליתן שרי לכ"ע: @44ונתתי@55 את לבי לעמוד על כוונת דבריו הקדושים ותלי"ת עלתה בידי דהנה על מה דמשני רב חייא בריה דרב הונא לא נצרכה אלא בכדי חייו פירש"י בכדי חייו התירו לו ויותר מכאן אסור דלמא אתי למסרך ר"ל שיקח גם מישראל רבית וביאר המשנה למלך שם דקשה ליה לרש"י אמאי לא משני רב חייא כרבינא דבת"ח עסקינן להכי ס"ל לרש"י דבטעמא פליגי דרב חייא ס"ל דהגזרה הוא שמא אתי למסרך ולהכי דגם בת"ח אסור דגם בת"ח שייך דלמא אתי למסרך רק שמא ילמוד ממעשיו לא שייך גביה להכי משני בכדי חייו ורבינא ס"ל דהגזרה הוא שמא ילמוד ממעשיו להכי גם בת"ח שרי ולפי שהוא מלתא דרבנן פסק הרמב"ם כרבינא לקולא עכ"ד והנה לקמן דף ע"ה איתא אמר רב יהודה אמר רב מלוה אדם את בניו ובני ביתו ברבית כדי להטעימן טעם רבית ולא היא דלמא אתי למסרך ופרש"י שיחמוד לבם השכר (דמתוך שיראו שקשה ליתן יבינו שטוב ליקח רבית) נמצא מוכח מזה דגם בנותן רבית שייך דלמא אתי למסרך דהא הבנים נותנים רבית לאביהם ואפ"ה אסור דלמא אתו למסרך עוד נקדים הקדמה אחת דהמל"מ כתב דלפי מה דקיי"ל כרבינא דהגזירה הוא שמא ילמוד ממעשיו ולהכי בת"ח שרי א"כ שרי להלוות לגר תושב ברבית דשמא ילמוד ממעשיו לא שייך גבי' כיון שאינו עובד עבודת כוכבים דלא חמיר האי איסורא מאיסורא דלא ישבו בארצך עכ"ד והנה לפ"ז יש לדקדק מאי פריך מהא דתנן לוין מהן ומלוין אותן ברבית וכן בגר תושב אמאי מסיים האי וכן בגר תושב דהא מג"ת לא קשה כלל דהא גם רב נחמן מודה דבג"ת שרי כמ"ש המל"מ וע"ז יש לתרץ דהמקשה סבר כדעת רב חייא בריה דר"ה דטעם האיסור הוא דלמא אתי למסרך שיקח גם מישראל ולפ"ז גם בג"ת אסור להכי פריך גם מגר תושב ובזה מיושב יותר מה דפסק הרמב"ם לקולא כרבינא דשרי בכדי חייו אף לעם הארץ ולת"ח שרי אף יותר מכדי חייו די"ל דגם רב חייא בריה דר"ה סובר כרבינא דטעם הגזירה הוא שמא ילמוד כו' רק דלדבריו דהמקשה קאמר שראה דהמקשה הקשה גם מגר תושב וע"כ סובר דטעמא הוא דלמא אתי למסרך לכן לא היה יכול לתרץ בת"ח דהם גם בת"ח שייך דלמא אתי למסרך להכי משני בכדי חייו אבל לדינא סובר כרבינא: @44ועפ"ז@55 מבואר דברי הגאון הנ"ל מאחר דהמקשה היה סבר דטעמא הוא דלמא אתי למסרך וכבר הוכחנו דלטעם זה שייך גם בנותן רבית וא"כ לדעת המקשה ע"כ דהא דאמר רב נחמן דרבית דעובד כוכבים אסור היינו בין שלוקח ממנו או שנותן לו דבשניהם שייך דלמא אתי למסרך וא"כ שפיר היה יכול להקשות מרישא אבל מקבלין דמפורש דשרי ליתן לעובד כוכבים רבית ולא חיישינן כלל להאי חששא א"ו משום דהוא רבית דרבנן וגם לרב נחמן שרי וא"כ ממילא מוכח גם לדידן דגם ליקח מעובד כוכבים רבית מותר כרבית דרבנן והרמב"ם שכתב דמותר ליתן לעובד כוכבים רבית היינו משום שהוא סובר כרבינא דגם בת"ח שרי ולא חיישינן דלמא אתי למסרך א"כ בנותן שרי שהרי בורח ממנו ולא ילמוד ממעשיו אבל לפי דעת המקשה לא היה חילוק כלל כן נלע"ד פשוט אלא דאכתי קשה לי על דברי המל"מ הנ"ל שכתב דרבינא חולק ארב חייא וס"ל דלא חיישינן לדלמא אתי למיסרך א"כ אמאי פסקו הרמב"ם והטור והש"ע גבי בניו ובני ביתו דאסור משום דילמא אתי למיסרך וביותר לא זכיתי להבין דברי המל"מ שם בפ"ד דין ח' שכתב דלהכי השמיטו הרי"ף והרא"ש דין זה דאסור להלוות לבניו וב"ב משום דכבר כתבו דלעובד כוכבים אסור להלוות וכמו שפירש"י משום דלמא אתי למסרך וה"ה לבניו דאסור מהאי טעמא גופיה עכ"ד ותימה שזה סותר לדבריו (הנ"ל) בפ"ה דין א' שכתב להיפך דמהך דעובד כוכבים מוכח דלא חיישינן דלמא אתי למסרך דא"כ היה אסור אף בת"ח וצ"ע כעת: 
@22(סי' ק"ס ס"א בהג"ה) 
@11והא דלוה עובר דוקא ברבית דאורייתא כו'. @33עד אלא משום לפ"ע. הנה כ"כ הרא"ש בפ' איזהו נשך סימן מ"ב אהא דאמר התם רב עילש גברא רבה הוא ואיסורא לאינש לא ספו וז"ל מדלא אמר ולא עביד איסורא יש להוכיח דבאבק רבית כי האי (עי' במל"מ פ"ד מה"מ דין ב') ליכא איסור ללוה אלא משום ולפני עור לא תתן מכשול עכ"ל מבואר מזה דאף באיסור דרבנן שייך לפ"ע וקשיא לי טובא שהרי בריש מועד קטן כתב הרא"ש דמלאכת חוה"מ אינה אסורה אלא מדרבנן והקשה ע"ז מהא דפריך בסופ"ק דעבודת כוכבים לענין מלאכת חוה"מ גבי עובד כוכבים ותיפוק ליה משום לפ"ע ותירץ משום דאסמכתא פשוטא היא ע"ש מוכח מזה דבדרבנן לא שייך לפ"ע דאל"כ מאי פריך הרא"ש ובאמת בתוספות דעבודת כוכבים דף כ"ב בד"ה תיפוק ליה כתבו דמכאן ראיה לדעת ר"ת דאף באיסור דרבנן שייך לפ"ע ע"ש אבל הרא"ש שהקשה מהא מסתמא סובר דלא כר"ת אלא דלא שייך לפ"ע בדרבנן א"כ דברי הרא"ש סותרים זא"ז. ונראה לענ"ד לפרש דברי הרא"ש בדרך זה דודאי דעת הרא"ש דגם בדרבנן שייך לפ"ע אבל הוא מטעם שכתב הרא"ש בריש שבת דמושיט כוס יין לנזיר דאף בדקאי בחד עברא דנהרא איכא לפ"ע מדרבנן כיון שמחויב להפרישו מאיסור ע"ש וה"ה לענין לפ"ע בדרבנן דאף בדרבנן חייב להפריש כמו שהוכחתי לקמן סי' ש"ג והנה הש"ך כתב לעיל סי' קנ"א סק"ו דדוקא בישראל איכא לפ"ע מדרבנן אף אם בלא"ה עבר אבל לא בעובד כוכבים וישראל מומר כיון דאינו חייב להפרישו ע"ש ונראה לפ"ז דה"ה מומר לעבודת כוכבים אינו חייב להפרישו דדין מומר יש להם כדאיתא בסימן קנ"ט ס"ג. ולפי הצעה זו ניחא דשפיר כתב בפא"נ דבא"ר איכא איסור ללוה משום לפ"ע דהא התם מיירי בלוה מישראל ומחויב להפרישו והא דפריך הרא"ש בריש מ"ק ממאי דפריך בספ"ק דעבודת כוכבים ות"ל משום לפ"ע היינו כיון דהתם מיירי בכותי דא"ח להפרישו ליכא לפ"ע מדרבנן (ולכן דייק הרא"ש וכתב גבי בכותי ותיפוק ליה כו') ואע"ג דשם קאי אליבא דרשב"א דס"ל כותים גרי אמת הם כמ"ש תוס' שם א"כ י"ל דעדיפי ממומר ומחויב להפרישו לק"מ דהא הגאון בעל נו"ב בס' דגול מרבבה שם הקשה על הש"ך דהא מומר לכל דבר כישראל הוא ואמאי אינו חייב להפרישו ופירש משום דא"ח להפריש אלא בעושה בשוגג וסתם מומר מזיד הוא עכ"ד וא"כ ה"ה בכותים אף אי גרי אמת הם מאחר דלמדרש חכמים לא חיישי כמ"ש רש"י שם הרי הם מומרים בדבר זה ואין חייבים להפרישם וא"כ שפיר פריך הרא"ש ז"ל. בזה מבואר יפה דברי רבינו הרא"ש ז"ל בתירוצו שכתב כיון דאסמכתא פשוטה היא וצדוקים מודים בה ע"ש ולכאורה אינו מובן דמה בכך דמודים בה אי נימא דבדרבנן ל"ש לפ"ע הא גם זה עכ"פ אינו אלא מדרבנן והשתא ניחא דכיון דמודים בה א"כ אין דינם בזה כמומרים ומחויבים להפרישם ושפיר שייך בהו לפ"ע כנלע"ד פשוט ונכון: 
@22(סימן קפ"ז סעיף ה' בהג"ה) 
@11וכן אם אין לה וסת קבוע כו'. @33תלינן במכה מכח ס"ס. שמעתי להקשות בשם הגאון מהרי"ח לנדא ז"ל דאמאי מתירין מס"ס אפילו בלא ז"נ דהא הוא דבר שיל"מ שתספור ותטבול ובדשיל"מ לא מהני ס"ס לדעת י"א לעיל סי' ק"י סעיף ח' בהג"ה. ואני אומר השומע שמע וטעה דכאן ליכא קושיא כלל דהא מבואר לעיל סי' ק"ב דאם אין ידוע בודאי שיבא המתיר לא הוי בדין דשיל"מ וכאן נמי מאחר שיש לה מכה בא"מ אינו ידוע בודאי אם לא שנאמר שתמתין עד שיתרפא המכה ומי יימר שיתרפא כלל אך אדלקמן סי' ק"צ איכא לאקשויי דמבואר שם כמה פעמים דבכתמים מקילין אם יש ספק מאחר שאינו אלא דרבנן והא בדשיל"מ לא מהני ס' דרבנן לכ"ע כמבואר בש"ך סי' ק"י שם. וכן אדין דאיש ואשה שהטילו מים בספל ונמצא דם בספל דטהורה מטעם ס"ס כמבואר בש"ס נדה דף נ"ט ע"ב ולקמן סי' קי"א בהג"ה ובש"ך שם סק"ו והובא גם לעיל בס"ס ק"י בדיני ס"ס אות א'. מיהו לדעת הפוסקים דדבר שחוזר ונאסר לא מיקרי דשיל"מ לק"מ אך הרי דעת כמה פוסקים ומכללם הרמב"ם דמ"מ הוי דשיל"מ. ומצאתי בספרו תשובת נו"ב תניינא חלק אה"ע סימן ל"ח לענין מעוברת ומניקה בזנות שיש מקום להקל להנשא תוך כ"ד חודש אם יש ספק ממי נתעברה אם מישראל או מעובד כוכבים מטעם ס' דרבנן וכתב דלכאורה לא אמרינן בזה סד"ר לקולא מאחר שהוא דשיל"מ שאחר כ"ד חודש היא מותרת אך לפמ"ש בצל"ח דהא דדשיל"מ לא בטיל היינו לענין אכילה והטעם הוא עד שיאכלנו באיסור ע"י ביטול ימתין עד למחר דממ"נ מה שיאכל היום לא יאכל למחר א"כ אכילה זו שרוצה לאכול היום באיסור יאכל למחר בהיתר ולכן אינו בטל אבל לענין טלטול לאיזה צורך לא שייך דשיל"מ שהרי יוכל לטלטלו היום וגם למחר וא"כ לענין בעילת אשה ג"כ לא שייך יל"מ שהרי כשישאנה יכול לבעול תיכף וגם לאחר זמן וא"כ בעילה זו אין לה מתירין ועוד לפמ"ש בצל"ח בשיטת רבי חנינא ס"ה סי' ק"ח דלא אמרינן דשיל"מ אפילו בדרבנן ספיקו אסור אלא בדבר שלא היה לו חזקת היתר כו' וא"כ הרי זונה זו היה לה חזקת היתר כו' עכ"ד ע"ש והדברים הנחמדים האלה הם צרי ומזור גם לקושיא הנ"ל ועמש"ל סימן ק"ב ס"ג בפ"ת שם ס"ק ה': 
@22(סי' קצ"ד סעיף א' בהג"ה) 
@11אבל אם חזרה וראתה כו'. @33עיין בפ"ת סק"ב מ"ש בשם תשו' נו"ב דאם שימש עמה בימי טוהר ובאמצע תשמיש אמרה לו נטמאתי מותר לגמור ביאתו כו' עד וק"ו הוא מדם בתולים ע"ש *) ולע"ד לא זכיתי להבין דבריו דהרי בגמ' דנדה דף ס"ה פריך אלא מעתה לא יגמור ביאתו ומשני אם כן לבו נוקפו ופורש ע"ש אם כן מבואר דלא אמרינן בזה אין לך בו אלא חידושו רק דמסתבר דכיון דמחמרינן לחשבו כדם גמור אף באותה ביאה הוא כדם גמור לענין שיפרוש מיד אלא דשם הטעם כדי שלא יהא לבו נוקפו וגם הא דמותר לפרוש באבר חי גבי דם בתולים הוא גם כן מטעם זה כמ"ש הב"י בסימן קצ"ג בשם הרשב"א ואם כן בנדה בימי טוהר מאחר דכתב הרמ"א דאם ראתה דינו כשאר דם לכל דבר יש לחשבו כדם גמור גם לענין זה שחייב לפרוש מיד באבר מת דהכא לא שייך לבו נוקפו דמנא ידע שתראה באמצע תשמיש דדוקא גבי דם בתולים שייך לבו נוקפו כיון דבודאי תראה משא"כ הכא (ואף דבריש נדה דף ג' משמע דאף בכה"ג שייך לבו נוקפו מ"מ קשה דמנ"ל ללמוד מדם בתולים כיון דהתם שייך טפי לחוש לזה ממה שיש לחוש כאן ועוד דשאני הכא דהוי מילתא דלא שכיח שתראה באמצע תשמיש) ועוד דהכא לא חיישינן אם יהיה לבו נוקפו ויפרוש כל ימי טוהר כמ"ש הח"צ בתשובה סימן ח' מאחר דבימים אלו אין רגילות שתתעברה ואין בזה חשש ביטול פ"ו ע"ש אשר ע"כ לולא דמסתפינא הייתי אומר דיש להחמיר וצריך לפרוש מיד באבר מת ומיהו אם עבר ופירש באבר חי יש להקל וא"צ כפרה: 
