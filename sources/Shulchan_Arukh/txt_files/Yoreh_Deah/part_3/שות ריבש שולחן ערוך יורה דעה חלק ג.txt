
@22סי' קיט 
@11כתב @33הרמב"ם ז"ל (הלכות עבודת כוכבים פ"ט) אסור לשלוח דורון לעובד כוכבים ביום חגו אלא א"כ נודע לו שאינו מודה בעבודת כוכבים ואינו עובד' לא מצאתי הלכה זו מקומה בגמ' ונסתפק לי מה שאמר אלא א"כ נודע לו שאינו מוד' אם הידיעה לעובד כוכבי' שאינו מודה ישראל או לישראל שאינו מודה העובד כוכבים והראשון נראה לי כי אם העובד כוכבים אינו מודה בעבודת כוכבים ואינו עובדה מה דינו הוא גר או אפיקורוס או מה דינו עכ"ל: @44תשובה@55 לו חפשת יפה מצאת ההלכה מאין יצא לו דין זה להרמב"ם ז"ל דגרסי' בפרקא בתרא דעבודת כוכבי' דף ס"ה ע"א רב יהודה שדר קורבנא לאדא דיילא ביום חגם אמר ידענא ביה דלא פלח גלולים א"ל רב יוסף והתניא איזהו גר תושב כל שקבל עליו בפני שלשה חברים א"ל כי תניא ההיא להחיותו תניא ותו אמרי' התם רבא שדר קורבנא לבר ששך ביום חגו אמר קים לי ביה דלא פלח לגלולים ומשם יתברר לך שכל שאינו עובד גלולים אין חוששין לו מלישא וליתן עמו ביום חגו והרי הוא כגר תושב אלא שכיון שלא קבל עליו בפני שלשה חברים שלא לעבוד עבודת כוכבים אין אנו מצווין כו'. והפי' שבחרת בו אין לו שחר לא טעם ולא ריח ולא היה לך להעלותו על לב. והראשונים ז"ל שאלו למה אין אנו נזהרין מלישא וליתן עמהם ביום חגם בדורות אלו דבשלמא שלשה ימים לפני אידיהן לא קשיא לן דהא קיי"ל כשמואל דאמר דבגולה אינו אסור אלא יום חגו בלבד אלא יום חגו מיהא תקשי שנוהגים לישא וליתן עמהן בימי חגם ממש ולשלוח להם דורונות וכתוב בספר התרומה בשם רש"י ז"ל דהיינו טעמא משום דהאידנא לא אדיקי בעבודת כוכבים כולי האי ולא אזלי ומודו וכדאמרינן בחולין דף י"ג ע"ב עובדי כוכבים שבחו"ל לאו עובדי כוכבים הם אלא מנהג אבותיהם בידיהם ולא תימא כיון דתקנתא דרבנן הוא אע"פ שבטל דבר לא בטל הגזרה דמעיקרא נמי הכי תקינו לפי הדורות ולפי המקומות דאי לא היכי לימא שמואל דבגולה אינו אסור אלא יום חגו בלבד והכי נמי מוכח מדאמרינן בפרקא בתרא רבא שדר קורבנא לבר ששך ביום חגו אמר קים לי בגויה דלא פלח לע"ג אלמא שחכמים בתקנה זו לא השוו בה מדותיהם אלא הכל לפי הזמנים ולפי המקומות ולפי האנשים כך כתבו המפרשים ז"ל זהו מה שנראה בשאלותיך וחתמתי שמי @44יצחק@55 ב"ר @44ששת@55 זלה"ה: 
