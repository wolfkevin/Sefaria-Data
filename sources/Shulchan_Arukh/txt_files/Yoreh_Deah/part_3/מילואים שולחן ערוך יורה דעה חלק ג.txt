
@22(בש"ך ס"ק כ"ט) 
@11ולפע"ד אין זו סברא כלל כו'. @33ולדעתי י"ל דהעט"ז מיירי שהריאה נחתכה בבית הקונה. ובבית המוכר לא נודע כלל מזה הספק. ולכן יוכל המוכר לאמר כיון דמה"ת נשחטה הותרה ויש לבהמה זו חזקת היתר וכשירה היא ע"פ הדין והאוכל ממנה לא נקרא חוטא כיון דאין ריעותא לפנינו. ואם נאבדה הריאה או שעובד כוכבים בא וחטף אותה אז כל רב ומורה התיר את הבהמה ורק ברשותך נולד הספק אשר בשביל זה נאסרה הבהמה לכן נסתחפה שדך ומזלך גרים. אבל אם כבר נולד הספק בבית המוכר גם העט"ז מודה לדברי הש"ך דהמקח בטל ומחוייב להחזיר לו הדמים. ויש להאריך עוד בזה: 
@22(סימן קי"ט בשו"ע סעיף י"ט בהגה"ה) 
@11וכל זה אינו נוהג בחשוד על איסור דאורייתא. @33הש"ך והט"ז הקשו הלא מצינו בסי' פ"ו דאנו סומכין אפילו על דברי עובד כוכבים אם אמר ביצים אלו מעוף פלוני הם. ובאמת לפי מ"ש הש"ך סי' ב' ס"ק ט' גרע החשוד מעובד כוכבים כי החשוד בוטח בלבו שלא יחקרו וידרשו אחרי דבריו ויאמינו בו כי הוא מחזיק עצמו לישראל אבל העובד כוכבים אם אמר מעוף פלוני מרתת לשקר כי בוודאי ידרשו ויחקרו אחר זה ויתבדה: 
@22(סימן ק"כ ט"ז סוף ס"ק י"א) 
@11וכן ראיתי בקהלות גדולות כו'. @33אחר אריכות דבריו יש עוד לעיין בהם. ולא רחוק לאמר עוד כי באמת באבידה ובפקדון מצינו לפעמים דמצוה להשתמש בהם ולהצילם בזה מהפסד ונזק וכדאיתא בב"מ דף ל' ע"א. וגם אם הוא נהנה מזה התשמיש אין איסור בדבר וכמ"ש התוס' שם בד"ה לצורכו ולצורכם מאי. אמנם במשכון יש איסור חדש משום רבית אם משתמש במשכון בלא נכייתא. ועי' לקמן סי' קע"ב ובח"מ סי' ע"ב ולכן בישראל איננו רשאי להשתמש במשכון רק לצורך המשכון לבד. ואם הוא נהנה מזה השמוש אסור לו משום רבית. אמנם בעובד כוכבים הוא להיפך ואם השימוש הוא לתועלת המשכון בלי ספק אין איסור לו ליהנות מזה ולדעת הרמב"ם הוא גם מצוה. ולפ"ז אין בזה משום גניבת דעת כי גם העובד כוכבים מסכים בוודאי לזה שהוא ישתמש במשכונו אשר מזה תצא תועלת גם להמשכון שלא יתקלקל ולא יופסד. ולהישראל משום איסור רבית בוודאי מותר. ולפ"ז אין הדין זה האמור כאן נוגע כלל לגניבת דעת. כי גניבת דעת בוודאי אסורה ושפיר נוהגין הקהלות וכמו"ש: 
@22(סימן קכ"א ש"ך סוף ס"ק כ') 
@11גם העט"ז לא כוון יפה כו'. @33בכל קושיותיו עוד לא דחה הש"ך את הטעם של האו"ה כיון שהכלי טרוד לפלוט בשעה קלה שתחבו ביורה אין חוזר ובולע כו'. דמ"ש נגד זה נוכל לומר או דשם אין הכלי טרוד למפלט או דלא מיירי משעה קלה. והיה די זמן להפליט ולבלוע אח"ז. ולפ"ז גם אם המים נאסרים בשביל חוזר וניעור מ"מ אין לאסור את הכלי כיון דהוא טרוד לפלוט ולא בלע בזמן קצר ובזה יש לתרץ גם דברי הרמ"א ס"ס ק"ז אשר הש"ך בס"ק ו' והפמ"ג תמהו על דבריו ע"ש. ובדברי האו"ה יש לתרץ ולומר כיון דהכף היה כבר בקדרה ובלע למרבה ובזמן קצר כאשר נהפך הרוטב בכף לאיסור רק מפליט פליט ולא בלע לכן א"צ ס' רק נגד הרוטב ולא נגד הכף: 
@22(סימן קכ"ג ש"ך סוף ס"ק ס"א) 
@11ועל העט"ז קשה יותר כו'. @33יש לתרץ דבריו דבמקום שאין הפסד גם לדידן אינו בטל בס'. וכ"כ הש"ך סי' ?קל" ס"ק ט"ו. ומאן יימר לן דהעט"ז לא מיירי במקום שאין הפסד ובאופן זה נוכל לתרץ קושית הש"ך על רמ"א והעט"ז לקמן סי' קכ"ו ס"ק י"ג דמיירי במקום שאין הפסד. ואולי סוברי' כי בכל הקולות שהקילו בזמה"ז הוא רק במקום הפסד וע' בש"ך סי' קכ"ד ס"ק ע"א בשם אביו ז"ל. ובכלל זה גם במה שהקילו שדי בחותם אחד בסי' ק"ל סעיף ב' בהג"ה דוקא במקום הפסד אבל שלא במקו' הפסד מודו הכל דבעינן חב"ח והרווחנו בזה לתרץ קושית הש"ך על העט"ז והרמ"א בסי' קכ"ח ס"ק ו' במ"ש ואפי' היה היין חתום בחותם אחד ע"ש דמיירי במקום הפסד ויש לעיין בזה: 
@11והנה @33גם בסי' קכ"ג סעיף כ"ו תפשו הש"ך והט"ז את העט"ז. ושניהם חשבוהו לטועה אשר אחרי העיון והחקירה אנתנו רואים כי צדקו דברי העט"ז ואין בהם נפתל. תוכן דברי העט"ז כן הוא כי הוא מחלק בין משקה דבש הנעשה בימי רז"ל ובין משקה דבש הנעשה בימינו. כי משקה דבש הנעשה בימי רז"ל לא היה משכר כלל ולכן לא גזר' רז"ל על משקה דבש כמו על היין. כי היין הוא משכר ויוכל השותה בחומו לתעות לזנות ויכשל גם בבנותיהן. אבל משקה דבש בימיהם שלא היה משכר לא שייך ע"ז הגזירה השייכת ביין. ואין בו רק האיסור משום בישול עובדי כוכבים ומותר הוא כמו שמפורש למעלה בסימן קי"ד. וכיון שרז"ל לא גזרו על משקה דבש אין לנו לחדש גזירה מנפשנו על זה [וכמו"ש הרב המגיד פ"ה מה' חמץ ומצה הלכה כ'. וכן כ' הרא"ש בשבת פ"ב סי' ט"ו ועוד תמיהני היאך יכלו הגאונים לחדש גזירה אחר שסתם רב אשי הש"ס כו'. וכן הביא הגאון החסיד חיד"א זצ"ל בספרו יעיר אזן אות ג' סי"ז בשם הריב"ש ובשם הפר"ח ועוד גדולי המחברים] אמנם העט"ז מקשה לנפשו למה לא הביאו רבני דורו את משקה הדבש אשר בימינו המשכר כמו יין. תחת הגזירה של סתם יינם. אחרי כי הטעם אחד הוא ששניהם משכרים. ואולי לא מקרי זה גזירה חדשה אבל גזירה אחת היא שלא לשכר עם עובדי כוכבים פן יבוא לידי זנות ובנותיהם. ועל זה משני שני תירוצים. האחד משום שאין גוזרין גזירה על הציבור שאין הצבור יכול לעמוד בה. וכיון דכל משאינו ומתנינו הוא עמהם. ונוהגים הם לשתות משקה דבש בגמר העסק לכן קשה הוא להבדל מהם. והשני כי גם בגזירת יין אנו מחזיקים רק משום שצריך מנין אחר להתירו וזה הוא דבר שאינו נמצא. ולכן משקה דבש אשר לא נאסר במנין למה לנו לכלול בגדרה זו ולהוסיף זה על איסור היין. ומוסיף עוד ע"ז כי באמת העובדי כוכבי' מרחיקין איתנו מהם יותר מאשר אנחנו מרחיקים אותם מאתנו. ואין שייכה הגזירה של קורבה והתחתנות. ובזה מ"ש הש"ך עליו ובחנם דחק למצוא טעם להיתר זה שהרי היתירו נתבא' בפשיטות לעיל ר"ס קי"ד ע"כ לאו כלום הוא כי שם קאי ההיתר על משקה דבש שבימיה' שלא היה משכר. והלבוש בקש טעם להתיר גם משקה דבש אחר ימי רז"ל אשר הוא משכר. וגם מ"ש הט"ז כי רבים פורצים למדין קולא מזה אפי' ביין. לאו כלום הוא. כי מה לאיסור היין הנאסר במנין לאיסור משקה דבש אשר לא נאסר במנין ואנו מבקשים לכלול גם זה בגזירת יין. ולמה לא חששו רז"ל והפוסקי' לאמור כי בזמנינו אין העובדי כוכבים יודעים בטיב עבודה זו ומשמשיה. פן יקומו פורצי גדר לשתות עמהם יין. אבל לא נחשדו ישראל על כך כל זמן שאין מנין אחר להתירו. ומכ"ש שלא נחשדו ישראל על כך לשתות ולהשתכר ולכפור באלהי ישראל ולשכוח את עמו ואת תורתו. ואם חששו על הזנות הבא מחום היין אין לנו לחוש על הכפירה אשר לא תבוא גם מחום השכרות. והלעג אשר הביא בשם גדול אחד הוא רק דברי לעג הם. הלא גם על היין גזרו רז"ל רק משום זנות וחתנות ולא משום כפירה. ובפרט כי כל דברי העט"ז בזה שהם מרחיקי' אותנו מאד הוא רק טעם צדדי ועיקר דבריו נוסד על שני התירוצים אשר כתבנו למעלה. ואין לנו לתפוש גדול הדור כמו העט"ז בדברי לעג ולהג בעלמא. ומה שלא הביא העט"ז דבש ישמעאלים לפי פירוש הר"ן. מלבד די"ל כי הישמעאלים אינם שותין יין כלל גם ע"י תערובות וכידוע ואין עושין תחבולות להביא בפיהם מיץ הענבים י"ל עוד כי זה הוא איסור ידוע ואין היתר כלל בצדדי הי"ח דבר וכמו"ש הגר"א זצ"ל בביאורו: 
@22(ט"ז ס"ק כ"ט) 
@11יש @33להעיר כי מקומו של הס"ק הזה הוא במחבר סוף סעיף כ"ד דאיתא התם מותר אפילו בשתיה. ושם היה ראוי להיות הס"ק הזה אחר אות ל' ונחלף המקו' והדבורים. וכן ראינו מתוקן בדפוס אחד. ובדפוסים הראשונים נדפס בטעות. 
@22(סימן קכ"ז ש"ך ס"ק י"ד) 
@11וכן פי' העט"ז @33וכו' וזה אינו כו' וגם תימא לפי' העט"ז וכו'. עי' בספר עצי לבונה דהאריך בזה לתרץ את דברי העט"ז. 
@22(סימן קכ"ט ש"ך ס"ק כ"ח) 
@11ודבריו תמוהין כו'. @33ע"ל סי' נ"ז ס"ק ל' ובש"ד. ובאמת אם ידעינן בוודאי שלא נתכווין אלא לנקוב הוי שרי. אבל מידי ספיקא לא נפקא והס"ס הוא שמא לא נתכוין אלא לנקוב וגם אם נתכוין בנקבו למגע בידו שמא מתוך שהוא בהול בקדירה לא נגע. ורק הלשון של העט"ז אינו מדוקדק כ"כ: 
@22(סימן קמ"א ש"ך ס"ק ז') 
@11וכן יש לתמוה על העט"ז וצ"ע. @33יש לחלק דכאן מיירי שמצא השברים מושלכים או בתוך שברי נחושת. וזה ראיה שהוא לבדו שבר ובטל אותם. וכמו דאמרינן לעיל בסי' א' סעיף ד' שהמקום מוכיח כי הוא מאס את הדבר וכמו דאיתא בסי' קל"ט סעיף ז' ואם הם דרך בזיון כו'. משא"כ לקמן בסי' קמ"ו מיירי אם אין המקום שמצא מוכיח שביטל הוא לבדו: 
@22(שם ש"ך ס"ק ח') 
@11ודלא כהעט"ז כו'. @33דע כי צורות חמה ולבנה הנמצאות על הכלים גרועות מעיגולי חמה ולבנה הנמצאים בעצמם. יען כי העובדים לחמה ציירו על כל הכלים אשר בהיכליהם צורת חמה. וכן העובדים ללבנה ציירו על כליהם צורת הלבנה וכדומה. ולמשל עובדי הבאקכוס שתו יין בהיכליהם בכוסות המצוירות בדמות החמה יען כי החמה תבשל את הענבים. וכן על מגד גרש ירחים ציירו על הכלים צורת הלבנה. והרמב"ם ממעט רק עגול כחמה ולבנה בלי כל כלי. או צורות חמה ולבנה על הכלים שאינם מיוחדי' לעבודת האליל הזה. אבל על כלים המיוחדי' לעבודת אליל החמה והלבנה. התמונה אשר על הכלי תעיד כי הכלי הזה היה מיוחד לאליל הזה ואסורים. ויען כי אנחנו אינם יודעים באיזה כלים השתמשו העובדי כוכבים בהיכליהם לעבודת כוכבים לכן היטב אשר דבר הלבוש לאסור כל כלים הנמצאים בצורות חמה או לבנה. וע"ש בתוספות ד"ה המוצא כלים כו' אמנם הדברי' אשר כתבנו מתאימים הם עם הידיעות אשר באו לנו מהיכלי העובדי כוכבים וכליהם. ויש להאריך הרבה בזה הסעיף ולעיין היטב בדברי הרמב"ם אשר כל ידיעותיו בזה הענין שאב ממעיני עובדי הכוכבים אשר כבר ספו תמו מן הארץ בימי רז"ל וחדשים קמו אז תחתיהם כאשר יגידו לנו סופרי דורות עולמים. אמנם כיון דלענין דינא אין נ"מ בזה לא הזכרתי מזה: 
@22(שם ש"ך ס"ק י"ח) 
@11משמע דבצורה שלימה יש איסור אפילו בעשיית דרקון כו'. @33ותירץ הש"ך איננו לא לפי לשון הרא"ש ולא לפי לשון המחבר. ואילולי דמיסתפינא הייתי אומר כי מה שאמר הרא"ש והאי דאסרינן צורת אדם ודרקון כו' וסתם המחבר כוותיה קאי על צורת אדם ודרקון ביחד. וזה בלי ספק אסור וכאשר ידענו כי האליל הרפואה היה אדם ודרקון בידו אבל דרקון לבד שרי. וזה אין קושיא תיפוק ליה דאסור משום צורת אדם דבא לאשמעינן כי אם מצא האדם והדרקון ביחד חל האיסור גם על הדרקון: 
@22(סימן קמ"ב ש"ך ס"ק י' בסופו) 
@11מגחלת דתני ברישא ה"ל לאקשויי כו'. @33זה אין קושיא וכמ"ש התוס' בשבת דף מ"ו ע"ב ד"ה כבתה דכן דרך הש"ס דמייתא סיפא ודייק מיניה אע"ג דברישא תנא בהדיא ומכ"ש כאן דהסיפא הוא מפורש להיתר וברישא יש לדחות. וגם מה שהוכיח הא דמועלין בגחלת של הקדש לאו גזירה מדרבנן הוא דהא חייב אשם כו' הלא סוגיא מפורשת היא במעילה דף ב' ע"ב דיש מעילה בדרבנן וע"ש היטב ובתוס' ביומא דף נ"ט ע"ב ד"ה הוא לפני כפרה כו'. ואף שרש"י ז"ל כתב שמביא אשם נוכל לומר אטו גברא אגברא קרמית. אולי הפוסקים אלו מפרשים את המשנה דלא כרש"י ובפרט די"ל כי רש"י מפרש המשנה גחלת של הקדש שהקדיש גחלת. ולא מיירי מגחלת הבאה מעצים שהוקדשו ונשרפו באש. ובגחלת כזו הכל מודים דחייב אשם מעילה כי הקדש גמור הוא וכמ"ש שם השיטה מקובצת ע"ש היטב. והרווחנו עוד בזה לתרץ את דברי הב"י שלא יסתור את דבריו מ"ש בא"ח הלכות פסח סי' תמ"ה דכתב בגחלת של חמץ גם דיעבד אסור וכאן בעבודת כוכבים כתב דבדיעבד מותר וכן הניח הש"ך בצ"ע את דברי הלבוש בסוף הס"ק הזה. כי לפי הסוגיא דביצה שם מסקינן כי רק בשלהבת של עבודת כוכבים בדיעבד מותר משום דמאיסא. אבל בשלהבת של הקדש אסור גם בדיעבד. דלא מאיסא. כן יהי' החילוק בין גחלת של חמץ לגחלת של עבודת כוכבים. כי מחמץ לא בדילי אינשי כל השנה ולא מאיסא לכן אסור גם בדיעבד. וכ"ש הוא מהקדש. משא"כ עבודת כוכבים דמאיסי מותרת בדיעבד. ועיין עוד מה שכתב בעל חק יעקב סימן תמ"ה ס"ק ז'. והנה אנכי דמיתי מראש לחלק בין חמץ לעבודת כוכבים כי חמץ הוה דבר שיש לו מתירין וחמירי. ומצאתי אח"ז בחידושי הגאון רע"ק איגר זצ"ל בהגהותיו לא"ח שם על מ"א ס"ק ה' בדבור השני שהעיר בזה לענין אחר ושמחתי כי בדבריו מתורצים היטב דברי הב"י והלבוש כאן. וגם קושית הש"ך השני' על העט"ז בקל יש ליישב כי אם הסיק את התנור בעצים אשר שם עבודת כוכבים עדיין עליהם חמירא מהמבשל על גבי גחלים אשר מהגחלים כבר סר שם העבודת כוכבים בעת ששרפו את העצים בראשונה [ועיין עוד במקור מים חיים שתירץ דברי הלבוש בדברים יותר מרווחים והניח את קושית הש"ך בצ"ע]: 
@22(שם ש"ך ס"ק י"ד) 
@11והראב"ד פירש כו'. @33ויש נ"מ לדינא בין פי' רש"י ובין פי' הראב"ד. כי לדעת רש"י אסורין אפרוחין מיד כשבאו על האילן ואין צריכין זמן לזה. ולהראב"ד לא אסירי רק כשהיו על האילן זמן מה. או יום או יומים ונתגדלו על האשירה אז נאסרו ולא מיד כשבאו על האילן. ולפ"ז מ"ש הרמ"א בשם הטור ולא יעלה על האשירה ליטלן להראב"ד א"ש גם אם אינן צריכין לאמן דמיירי שלא נאסרו עדנה כי לא שהו רק זמן מעט על האילן ולא נתגדלו על האשרה. ולדעת רש"י לא משכחת לה להאי דינא רק בשאין צריכין לאמן ולא נאסרו. לכן רק לעלות על האשרה אסור אבל להתיז בקנה מותר. ולפ"ז מ"ש העט"ז שם ומובא בש"ך ס"ק ט"ו ואפרוחי' שעדיין צריכין לאמן הואיל ולא יכל ליקחן אא"כ נהנה מן האשרה לעלות עליה או לסמוך בה נחשבים כגידולי אשרה כו' ע"כ מיירי בשלא שהו על האשרה וכדעת הראב"ד דמטעם שנתגדלו על האשרה לית לן למיסר ורק משום דנהנה מן האשרה בעלותו עליו אסור ונחשבים בשביל זה כגידולי אשרה. אבל אם מתיז בקנה מותר גם באין צריך לאמן כיון דלא שהו שם זמן מה. וא"ש קושית הש"ך על העט"ז למה דחק עצמו בחנם כו' כי הוא בקש לפרש הדעה הזאת גם בלא צריך לאמן ועפ"י דעת הראב"ד. רק דמחלק בין גידולי אשרה משום שנתגדלו על האשרה ובין גידולי אשרה במה שנהנה מן האשרה. ולכן אם לא שהו ומתיז בקנה מותר אבל אם שהו כבר נאסרו: 
@22(סימן קס"ח קס"ט בש"ך ס"ק ע"ט) 
@11וגם העט"ז כתב כאן דנשבע וכו'. @33ובאמת יש הבדל רב בין דין הזה לבין הדין בסי' קע"ז סי"ב דקיבל מעות לחצי ריוח כי כאן יבקש המלוה להוציא ממון מיד הלוה אשר יש חזקת ממונא להלוה ע"ז כי הממון אשר המלוה תובע היה מעולם חזקת הלוה עליהם. משא"כ התם דהמלוה תובע חצי הריוח ולפי דברי המלוה הממון אשר הוא תובע לא היה מעולם של הלוה כי תיכף כשהרויח היה שייך החצי מזה להמלוה. ורק הלוה תפס בידיו את הממון ובלי רשות המלוה לכן אין שם חזקת ממון אלימתא כמו החזקה בדין הזה. ויש להאריך בזה אבל מוצקים וחזקים הם (וע' ברא"ש סופ"ק דבכורות ובספר תקפו כהן מזה. ובקונטרס הספיקות לאחיו של בעל קצה"ח הנדפס בקצה"ח): 
@22(סי' קע"ח ? ס"ק א') 
@11והיינו שלא יגלח מהצדדים כו'. @33אבל לגדל שער לנוי בלי גילוח סובר הב"י והעט"ז דמותר כמו שמצינו באבשלום (שמואל ב' י"ד כ"ו) דגדל שער ראשו ובוודאי אם היה חשש איסור לא היה מניחו דוד לגדל שער ראשו. וכן נראה כי יחזקאל (ח' ג') היה לו ציצת ראש אף כי היה כהן. ובוודאי ליכא איסור רק אם מגלח מהצדדים. ולכן בנזירות שמשון אסור לגלח ציצת ראשו לעולם ולא מקרי נדר לבטל מצוה דאין איסור בזה כיון דאין מגלח מהצדדים ויש עוד כמה ראיות מהגמ' לדעת הב"י והעט"ז. 
