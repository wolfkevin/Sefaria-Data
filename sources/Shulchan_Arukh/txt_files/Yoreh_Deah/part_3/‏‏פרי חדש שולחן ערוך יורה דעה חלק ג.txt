
@22(סימן קי"ב בש"ע סעיף ד') 
@11הרי פלטר עובד כובבים אסורה. @33פי' הפת עצמו שלקח בהיתר והמחבר נמשך אחר סברת הרא"ה שהביא בב"י בלי חולק ואין סברתו נכונ' והעיקר כמ"ש הרשב"א במשמרת הבית דמחזי כחוכא ואיטלולא דבשולחן אחד ניתר ונאסר וחזר והותר ולפיכך העיקר שאם ישראל לקח ממנו ואח"כ הגיע שם פלטר ישראל לא יצא מהיתירו. אך קשה שאע"פ שמדברי הרשב"א במשמרת הבית נראה שהבין כך בדעת הרא"ם מ"מ אינו מוכרח דין זה בדעת הרא"ה לשם בדף פ"ח ע"ב דאדרבה לא משמע לכאורה כן בדבריו וכמ"ש הש"ך. לכן נראה יותר נכון מ"ש בנו של הש"ך בס' נה"כ שצ"ל ליקח בחיר"ק וקאי לדעת המתירין ליקח אבל אם לקח בהיתר לכולי עלמא שרי. ולענין פת הנמצא בשוק תנן במס' מכשירין מצא בה פת הולכין אחר רוב הנחתומין ואם היתה פת עיסה הולכין אחר רוב אוכלי פת עיסה ופי' הר"ש והרע"ב פת עיסה דהיינו פת נקייה והרמב"ם והתי"ט פירשו דהיינו פת של בעלי בתים והכל לדינא אמת ואמרי' נמי בפרק הדר שר"ג היה מהלך מעכו לכזיב ומצא גלוסקין בדרך ולא אכלו לפי שהולכין אחרי רוב עוברי דרכים ורובא עובדי כוכבים הוו ומסתברא דמחצה על מחצ' יש להחמיר דומיא דמרחץ מרחצת בשבת ואינך דמייתי התם במתני' דמכשירין דמחצה על מחצה אזלינן לחומרא והא דלא קתני ליה הכי בהדיא דומיא דאינך עשום דלא תני הכי אלא כי קתני תרי בבי רוב עובדי כוכבי' ורוב ישראל הדר קתני מחצה על מחצה משא"כ הכא וגם גבי בשר מבושל קתני בכה"ג אע"כ שדבר פשוט לשם דבמחצה על מחצה אזלינן לחומרא והכי נמי דכותיה והא דקתני גבי פירות שניי' שרבו על שלישית דהולכין אחר רוב מחצה על מחצה להחמיר אע"ג דליכא התם תרי בבי שאני התם דהוי ענין אחריתי תערובת פירות ולא דמיא לאינך חלוקי דקתני בהאי פירקא ודו"ק. וכמה פרטים בדינים אלו כתבתים לעיל בסי' ס"ג גבי בשר שנתעלם עם שאר בשר ע"ש: 
@22(שם ס"ו בהג"ה) 
@11ואותן נילו"ש שקורין וכו' לעקי"ך כו' וכן כל דבר שבלילתן עבה ויש בהם תואר לחם אע"ג דיש בהם דבש ובשמים הרבה כפת הבאה בכיסנין הואיל ואי קבע סעוד' עליהם מברך המוציא אזלינן בתר העיקר ודינו כפת כסברת ה"ר יחיאל שהביא הב"י בסי' קי"ג וכן פסק בת"ח כלל ע"ה דין י"ב ע"ש. כתב הר"ש בר צמח הביאו הב"י בסי' קי"ג דמיני מתיקה שעושי' העובדי כוכבי' מסלת ודבש דדובשא עיקר וסלת לדבוקי בעלמא ושכדין נהגו בהם היתר אלא שבעל נפש יחוש לעצמו ע"כ וגם הריב"ש בתשובה בסי' כ"ח התירן משום שהדבש עיקר ולפ"ז אין מברכין על אלו מיני מתיקה בורא מיני מזונות אלא שהכל ול"נ דהני מיני מתיקה מברכין עליהם בורא מיני מזונות ומעיקר הדין אסירי משום בשולי עובד כוכבים וזה שנים שנשאלתי על המלב"ן שעושים בחברון תוב"ב דהיינו שלוקחין תירוש ומרתיחין אותו על האור ומערבים עמו קמח ומתעבה והתירוש מרובה על הקמח מה מברכין עליו והעליתי בראיות דכל שאינו עושהו אלא לדבוקי בעלמא הוי טפלה ומברכין על העיקר אבל סתם קמח שמשימין בו ממיני המשקין כיון שמלבד ממה שמדבק ומקפה התערובת מכשירו ומתקנו נמי לאכילה אם כן מסתמא הקמח שניתן בתערובת זה אדעתא דהא והא ניתן ומברך עליו בורא מיני מזונות ומכח זה העליתי שהמלב"ן ראוי לברך עליו בורא מיני מזונות וכך העידו על הרבנים הקדושים אשר בארץ המה שהיו בחברון שהיו מברכים עליו במ"מ וכבר הארכתי בראיות להוכיח כן ודחיתי מה שנראה היפך מזה וא"כ בנ"ד נמי נראין הדברים שקמח זה עשוי לדבק ולתקן ולהכשיר ג"כ הדבש לאכילה וצריך לברך עליו במ"מ ויש בו משום בשולי עובדי כוכבים. וזה הכלל כל דבר שמברכין עליו במ"מ אם כשקובע סעוד' עליו מברך המוציא וברכת המזון דינו כפת ובמקום שנהגו היתר בפת של עובדי כוכבים גם זה מותר. ואם הם דברים שאפי' בקביעות סעודה עליהם אינו מברך המוציא וכמו המיני מתיקות שכתבתי יש בהם משום בשולי עובדי כוכבים ואם הם דברים שאע"פ שיש בהם קמח אין מברכין עליהם במ"מ אם כן קימחא הוי תפל ואין בו משום בשולי עובדי כוכבים וכ"כ התוס' בפרק אין מעמידין דף ל"א ע"ב דאין לאסור שכר של תבואה משום בשולי עובדי כוכבים דכי היכי דהתבואה בטלה לגבי המים לענין ברכה דשהנ"ב ה"נ היא בטלה לגבי איסור בישול ומהך טעמא יש להתיר הקאו"י והגיקולאט"י של עובד כוכבי' וכמ"ש לקמן בסי' קי"ד ס"ק ו' ע"ש. כתב הריב"ש בתשו' סימן כ"ח דלכ"ע כל שבלילתו רכה ונאפה ע"י משקה כגון הני סופגני דידן לאו נהמא הם ואסורי' משום בשולי עובדי כוכבים ואפי' מן הנחתום ע"כ וע"ש וכ"כ הרמב"ם בפ"ר מהלכות מ"א עיין שם: 
@22(סימן קי"ג בש"ע סעיף ח') *) 
@11נתן ישראל קדרה על האש וסלקה ובא עובד כוכבים והחזירה אסור כו'. @33לאו דוקא סלקה ישראל אלא אפילו סילקה עובד כוכבים מעצמו והחזירו אסור כמבואר בדברי הרשב"א בת"ה בפשיטו' ובדברי המחבר לקמן בסעיף י"א ובס' הב"ח האריך במילי דכדי לחלוק על הרשב"א בזה ודעתו כל שסילקו העובד כוכבים מעצמו קודם שיתבשל כמאכל בן דרוסאי והחזירו אין בו איסור ואע"פ שהדברים ברורים מצד עצמן כדברי הרשב"א מ"מ לפטר בלא כלום אי אפשר ונ"ל ראיה לזה מהירושלמי דגרסינן התם ישראל ועובד כוכבים שהן שותפין בקדרה ישראל שופת והעובד כוכבים מנער מי מחזיר סברין מימר ישראל מחזיר אמר רבי בנימין והוא שנתבשל כמב"ד ר"י בעי אי נתבשל כמב"ד למה לי ישראל מחזיר אפילו עובד כוכבים מחזיר מכלל דפשיטא להו דאי לא נתבשל כמב"ד ישראל מחזיר ואע"פ שהישראל שפתה מתחלה אינו כלום כל שחזר וסילקה עובד כוכבים וצריך ישראל לחזור ולהניח כבתחלה ושיבשל מחמת הנחתו בלא סילוק עובד כוכבים כמב"ד ועוד נראה להביא ראיה מהא דאמרינן בפ"ק דעבודת כוכבים לא הלכת לצור מימיך וראית עובד כוכבים וישראל ששפתו שתי קדרות על גבי כירה אחת ולא חשו להם חכמים משום בישולי עובד כוכבים והשתא יש לדקדק דמאי בש"ע יש לחוש אחר ששפת הישראל הקדרה על גבי אור אלא משמע שהיה לנו לחוש אולי יסלקנו העובד כוכבים מעל גבי כירה קודם בישול דאסיר' משום בשולי עובדי כוכבים ועכ"פ הדין פשוט שלא כדברי הב"ח: 
@22(שם סעיף י"ב) 
@11אסורים ויש מתירין. @33בגמרא דג מליח חזקיה ובר קפרא שרו ור' יוחנן אסר ופירש"י דג מליח שמלחו העובד כוכבים ובמליחתו הוא נאכל בלא בישול ע"כ וכן דעת הרמב"ם בסוף הל' מ"א שכתב וז"ל דג שמלחו עובד כוכבים ופירות שעשנן עד שהכשירן לאכילה הרי אלו מותרים מלוח אינו כרותח בגזירה זו עד כאן ולפי דבריהם אם דג זה צלאו עובד כוכבים אח"כ שרי שהרי היה מוכשר לאכילה מקודם ולא גרע מבשר שנצלה כמב"ד דלית בה משום בשולי עובדי כוכבים והא דאמרי' בגמ' דדגים קטנים מלוחים אין בהם משום בישולי עובדי כוכבים מכלל דדגים גדולים מלוחים יש בהם משום בשולי עובדי כוכבים היינו במליחה מועטת דדגים קטנים במלח כל דהו מתכשרי לאכילה משא"כ דגים גדולים דצריכין תיקון גדול להכשירם לאכילה וזהו שדקדק הרב בלשונו שכתב דג שמלחו עד שהכשירו לאכילה וגבי דגים קטנים לא כתב כן אלא דגים קטנים שמלחן ישראל כו' משום דסתמא דמילתא דגים קטנים מיד מתכשרי לאכילה משא"כ דג גדול דצריך הכשר ותיקון גדול עד שיהא ראוי לאכילה שלא ע"י האור. והראב"ד כתב דבמליחה לא אשכחן שום איסור דעיקר הגזרה משום בשולי עובדי כוכבים וכ' הרשב"א בת"ה שכן הדעת מכרעת ושכן כ' הרמב"ן והביא ראיה ממתני' דשרי כבשים שאין דרכן לתת לתוכו יין וחומץ אע"פ שכבוש הרי הוא כמבושל אלמא לא אסרו אלא תולדות האור בלבד וחזקיה ור"י בדג מליח שצלאו עובד כוכבים פליגי ובאכילה ע"י הדחק אי הוי אכילה או לא ומסיק הרשב"א דקי"ל כחזקיה ובר קפרא דשרי והילכך בין דגים קטנים בין דגים גדולים מותרים וכן פסק הרמב"ן בדגים גדולים שצלאן עובד כוכבים להיתרא כחזקים ובר קפרא עכ"ל הרשב"א ויש לתמוה עליו שבת"ה הקצר פסק היפך מה שהסכים בת"ה הארוך ול"נ עיקר כפירוש רש"י ור' יוחנן סבור דאף המליח נכנס תחת גזירת בשולי עובדי כוכבים ואזיל לטעמיה דאיתא בירושלמי דפ"ק דשבת דגזרו על כבושיהן ועל שלוקיהן ועל מלוחיהן ולא קי"ל כוותיה דהא חזקיה ובר קפרא שרו ועוד דבס"פ אין מעמידין מייתי ברייתא דקתני דחגבים הבאים מן האוצר מותרים ולא חיישי' שזילפו עליהם יין אלמא דחגבים כבושים מותרים אע"פ שאסירי משום בשולי עובד כוכבים כדמוכח בהדיא גבי מימרא דעובד כוכבים כשהצית את האור באגם וכמ"ש הרי"ף בהלכות שמעי' מהך ברייתא דלא אסור בכבוש משום בשולי עובדי כוכבים ומינה למליחה דתרווייהו כי הדדי נינהו וכ"ת א"כ אמאי לא מקשינן מינה לר"י וי"ל דרבי יוחנן הוי כתנא ופליג ותדע דהא בברייתא נמי איתא דביצה צלויה אסורא ולא מותבינן מינה לחזקיה ב"ק דשרו משום דתנאי נינהו וכמ"ש בתוס' וראיית הרמב"ן אינו נ"ל דאיכא למדתי דמיירי מתני' בכבשים שאינן ע"ע ש"מ או שנאכלים חיים דהא ודאי הירושלמי לא פליג אמתני'. ולענין דג גדול מליח שצלאו עובד כוכבים יש להחמיר אף שנאכל על ידי הדחק דומיא דביצה שהיא ראויה לגמעה חיה ואעפ"כ אסורה משום בשולי עובדי כוכבים ומיהו אם הדג הכשירו לאכילה שנאכל שלא ע"י הדחק אין בו משום בשולי עובדי כוכבים אלא דסתם דג גדול אינו מוכשר לאכילה ע"י מליחה וסתם דג קטן מתכשר לאכילה ע"י מליחה וכדכתיבנא לעיל וכן עיקר: 
@22(סימן קי"ד בש"ע סעיף א' בהג"ה) @33(העתקתי אף שהוא שלא במקומו באשר שהוא מלתא דשכיחי בינינו). 
@11ויש מתירין בשכר של דבש ותבואה כו' @33לא נמצא לשום מחבר שיתיר בהדיא שכר של תבואה אלא שהמרדכי כתב בשם אבי העזרי דשכר שלנו אין בו משום חתנות וביאר בב"י שטעמו משום דסתם שכר שבתלמוד הוא של תמרים אבל לא של מינים אחרים ולפי זה לשון ההג"ה אינו מדוקדק דמשמע דדוקא בשכר דבש ותבואה מתירין וליתא דהול"ל שבכל שכר מתירים חוץ משכר תמרים ומ"מ סברא זו אינה מחוורת כלל חדא דהא בגמ' שכר סתמא קאמר משמע דכל מין שכר אסרו ועוד שהרי רב פפא מוכר שכר תמרים הוה כדפי' רש"י בס"פ כ"מ ובגמ' אמרי' דרב פפא מפקי ליה אבבא דחנותא ושתי וע"כ זה מין שכר אחר שלא היה לו אלמא דכל מין שכר אסרו חכמים משום חתנות וכן דעת כל הפוסקים ולפ"ז המיקל בשכר של תבואה עובר על דברי חכמים וראוי לגערו שכל מין שכר אסור אבל משקין של שאר פירות מותרים וכמ"ש לדעת הרמב"ם וע"פ זה מותר לשתות הקאוו"ע בבית עובדי כוכבים שאע"פ שאינו נאכל כמות שהוא חי ועעש"מ מ"מ אינו עשוי ללפת בו את הפת וא"כ לית ביה משום בישולי עובדי כוכבים. ומהך טעמא גופיה יש להתיר מין משקה אחר שנקרא גיקולאט"י בלעז שאף שמקצת בני אדם מלפתים בו את הפת מ"מ רובא דעלמא שותין אותו בלא ליפות פת ובלא"ה יש להתיר בין הקאוו"ע ובין מין זה של גיקולאט"י דכי היכי דבטל הפרי לגבי המים לענין ברכה דהא לא מברכינן עלייהו אלא שהכל ה"נ בטל לענין איסור בישול וכמ"ש התוס' בפ' א"מ גבי שכר של תבואה וכתבתיו לעיל בס"ק ב' ובסי' קי"ב ס"ק י"ז ע"ש וכן עמא דבר: 
@11כתב @33הרמב"ם בפי"ז מהמ"א לא ישתה אדם במסיבה של עובדי כוכבי' ואע"פ שהוא יין מבושל שאינו נאסר או שהיה שותה מכליו לבדו ואם היה רוב המסיבה ישראל מותר וכתב הרב הב"י בר"ס קי"ב דמ"ש הרב ז"ל שאם היה רוב המסיב' ישראל מותר שלמד כן מדאמרי' בפ' אין מעמידין דשמואל ואבלט הוי יתבי אייתו לקמייהו חמרא מבשלא משכיה לידיה א"ל שמואל הרי אמרו יין מבושל אין בו משום יין נסך ואי ליכא צד היתר לשתות במסיבת העובדי כוכבי' היכי הוי שתי שמואל ע"כ ואיברא דהכי משמע מפשט הגמ' דגם אבלט הוי במסיבה עם שמואל וכ"כ שם בתוס' וכן בפ"ק דעבודת כוכבי' מבואר שמותר לילך לסעוד בבית עובד כוכבי' אי לית ליה הלולא ורב יצחק בריה דרב משרשיא איקלע לבי ההוא עובד כוכבים שזימנו לסעוד אצלו כדאיתא התם וכן בפרק ב' דביצה איתא דמזמני' את העובד כוכבים בשבת ואע"פ שיש לדחות דמיירי שהעובד כוכבים מיסב לבדו והישראל לבדו מ"מ פשטן של דברים משמע שמותר להיסב עם העובד כוכבים בשלחן אחד זולת אם רוב המסיבה עובדי כוכבים כמ"ש הרמב"ם ז"ל: 
@11ומסתברא @33דאפי' במחצה על מחצה נמי יש לאסור והכי דייק לישניה דהרמב"ם שכתב ואם היה רוב המסיבה ישראל מותר מכלל דבמחצה על מחצה אסור וכדתנן במס' מכשירין גבי מרחץ מרחצת בשבת ומצא בה ירק נמכר דבמחצה על מחצה אזלינן לחומרא ואמרי' נמי בפרק כל כתבי נר שהדליק במסיבה אם רוב עובדי כוכבים מותר להשתמש לאורה אם רוב ישראל אסור מחצה על מחצה אסור אלמא דבמחצה על מחצה אזלינן לחומרא ומיהו הך מסיבה דפרק כל כתבי אינו מסיבה של אכילה ושתייה דהא קתני אם רוב עובדי כוכבים מותר וכיון דאיכא רוב עובדי כוכבים היכי מצי להיסב היהודי' עמהם וההיא דשמואל אינשי אחריני הוו יתבי בהדי דשמואל באופן שרוב המסובין היו ישראלים אלא דלא חשיב להו תלמודא משום כבודו דשמואל וכה"ג משני הגמרא בריש מס' גיטין ופרק קמא דסנהדרין גבי מלתא אחריתא ע"ש אלא שיש לדקדק על זה מהא דאמרינן בפרק שמיני דברכות היה מהלך חוץ לכרך וראה אור אם רוב עובדי כוכבים אינו מברך אם רוב ישראל מברך ומסיק התם הש"ס דאפילו מחצה על מחצה מברך ואיידי דתנן רישא רוב עובדי כוכבים תנא סיפא רוב ישראל ומדמצי לברוכי משמע דמחצה על מחצה אזלינן לקולא וי"ל דשאני התם דבמחצה עובדי כוכבים מסתמא אית בהו דהתירא נמי שהדליקו בליל מו"ש מישראל ולפיכך במחצה על מחצה בדין הוא להקל ולדונו כרובי דהיתרא: 
@22(סי' קט"ז בש"ע ס"א) 
@11ועכשיו שאין נחשי' מצויין בינינו מותר. @33צריך לעיין בענין זה שהרי בפ"ק דעבודת כוכבים כתבו התוס' שאף עתה שאין לנו קרבן שואלין בהלכות פסח קודם לפסח שלשים יום אף שעיקר התקנה על הקרבן נתקנהוכן ענין עשיית מלאכ' בע"פ אחר חצות כתבו התוס' בר"פ מקום שנהגו שאף שעיקר הטעם משו' קרבן אף בזמן הזה דליכא הקרבה כיון שנאסר אז אסור לעולם ולזה הסכימו כל הפוסקי' זולת הרז"ה וכן לענין איסור גבינות של עובדי כוכבים אמרינן דאף במקום שמעמידין בעשבים אסורים והטעם בכל זה משום דהוי דבר שבמנין צריך מנין אחר להתירו וכדאיתא בפ"ק דביצה אע"פ שבטל הטעם לא בטלה התקנה אלא שיש להקשות ע"ז דבפ"ק דעבודת כוכבים קתני לפני אידיהן של עובדי כוכבים שלשה ימים אסור לשאת ולתת עמהם ואפ"ה גרסינן התם בפ"ב רב יהודה שדר ליה קורבנא לאבידרנא ביום אידו אמר קים לי בגויה דלא פלח לעבודת כוכבים וכן רבא שדר קורבנא לבר ששך ביום אידו מהך טעמא ואמאי לא אמרי' דלא פלוג רבנן ואף שבטל הטעם לא בטל התקנה וכן בפרק א"מ קתני דמורייס של עובדי כוכבים אסור משום חשש תערובת יין ומבואר שם בגמרא דבמקום שהיין דמיו יקרין מן המורייס מותר וצ"ל דבהני מעיקרא כי תקון הכי תקון שלא אסרו לשאת ולתת אלא במי שעובד עבודת כוכבים וכן לא אסרו המורייס אלא במקום שהיין בזול ואם כן מעולם לא נאסר במנין דנצטריך להתירו ומצאתי להר"ן בפ' בתרא דעבודת כוכבים גבי ההיא דרב יהודה שהבאתי שכתב וז"ל כתבו בתוס' דלא שייך לאסור משום דבר שבמנין כיון דחששא דאזיל ומודה לא שייכא כי אם בהני דפלחי לעבודת כוכבים ע"כ נראה שדעתם לומר דכי אמרי' צריך מנין אחר להתירו ה"מ להתיר אותם שהיה בהם טעם האיסור לכתחלה אע"פ שבטל עכשיו אבל אותם שלא היה בהם טעם האיסור מעולם שרו בלא מנין אחר ואם הם רוצים לומר כן ודאי שזו קולא יתירה דאפשר דהוה קים להו לרבנן שלא נאסר מעיקר התקנה לשאת ולתת עם העובד כוכבים דלא פלחי לעבודת כוכבים אבל בסתם אין לנו והדבר צ"ע עכ"ל ודברי התוספות הם מגומגמים ודברי הר"ן ברורים ונכונים וכן עיקר אלא דאכתי יש לדקדק ממ"ש התו' בברכות בס"פ אלו דברים לענין מים אחרונים שאני שאין מלח סדומית מצוי בינינו אין אנו רגילין ליטול וכן בפרק בתרא דיומא אהא דאמרינן התם מדיחה אשה ידה אחת במים ונותנת פת לתינוק ואינה חוששת מ"ט משום שיבתא וכתבו שם בתוס' שהוא רוח ששורה על האוכל כשבא ליתן פת לתינוק בן ד' וה' שנים וחונקתו אם לא נטל ידיו באותה שעה אע"פ שכבר נטל שחרית ומה שהעולם אין נזהרין עכשיו מזה לפי שאין אותה רוח רעה שורה באלו המלכויות כמו שאין נזהרין על הגילוי ועל הזוגות עכ"ל והשתא קשה דבהני מאן לימא לן שלא היתה גזירה כוללת ונראה ליישב זה דשיבתא אף בזמן התלמוד לא נתפשטא בכל המקומות וכן לענין גילוי יש מקומות הרבה דלא שכיח בהו כלל נחשים ועקרבים וכן לענין זוגות מסיק הש"ס בפ' ע"פ דכל דקפיד קפדי בהדיה ודלא קפיד לא קפדי בהדיה גם בענין מלח סדומית אינו דבר שישנו בכל המקומות אלא בסדום ובבנותיה וכן בעיירות הסמוכות להם והנראים עמהם וכיוצא א"כ בכל הני בודאי כשאסרו תחלה לא אסרו אלא במקום שיש חשש אבל באיים הרחוקים שאין מלח סדומית מצוי שם וכן במקומות דלא שכיחי נחשים שם וכן במקום שאין שיבתא מצויה שם לא גזרו ולא נכנסו מתחלת הגזירה וזה לא שייך בגבינה משום דאף במקומות שמעמידין בעשבי' אפשר שיבוא זמן שלא יעמידו בעשבים או לאיזו סיבה גם הם יעמידו בעור קיבת נבלות ומש"ה לא פלוג רבנן במילתייהו אבל שאלה בהל' פסח קודם לפסח שלשים יום וכן עשיית מלאכה בע"פ שהיו תקנות קבועות כלליות מפני הקרבן אף שבטל הטעם לא בטלה התקנה וכה"ג כתבו התוס' בפ' א"מ אהא דאיתא התם שטעם איסור גבינות עובדי כוכבים הוי משום ניקור וז"ל התוס' שם ואנו שאין נחשים מצויים בינינו אין לחוש משום גילוי ואין לומר דדבר שבמנין הוא וצריך מנין אחר להתירו כי ודאי הוא כשאסרו תחלה לא אסרו אלא במקום שהנחשים מצויים ע"כ ולשון התוס' דפ"ק דביצה אינו מדוקדק שכתבו שם אהא דאמרי' התם בגמ' די"ט שני לגבי מת כחול שוינהו רבנן והאידנא דאיכא חברי חיישינן וז"ל התוס' שם והשתא בזמן הזה שאין חברי מופר ואין לומר שצריך מנין אחר להתירו דכיון דזה הטעם משום חששא ועברה החששא עבר הטעם וה"נ אמרינן גבי מים מגולים דאסורין שמא נחש שתה מהם ועכשיו שאין נחשים מצוים בינינו אנו שותין מהם אפי' לכתחלה אע"פ שהוא דבר שבמנין עכ"ל ואין דבריהם נכונים אלא העיקר כדכתיבנא ודו"ק: 
@22(סימן קי"ח בש"ע סעיף ד') 
@11מפתח לא חשיב חותם. @33המחבר אזיל לטעמיה שסתם כדעת הרשב"א בס"א ולדידיה מפתח לחודיה אינו כלום אבל לשיטת רש"י והתוס' והר"ן שכתב שנראין דבריהם וכן דעת הרא"ה בב"ה וכן למ"ש בס"ק י"ד שהעיקר לחלק בין שולח למפקיד וגם לדעת ההג"ה שחילק בין עובד כוכבי' לישראל חשוד לדעת כל הני רבוותא אפילו מפתח לחודיה מהני במקום חותם אחד וכן שני מפתחות במקום שני חותמות ומ"ש הש"ך דאע"ג דלר"ת ודאי סגי אף במפתח אחד מ"מ אנן לא סמכינן עליה אלא בחותם אחד ע"כ אינו נראה דכיון דהעולה מסוגיית הגמרא לשיטת ר"ת דמהני מפתח במקום חותם היכי סמכינן אשיטת ר"ת במקצת ולא בדין מפתח לשיטתיה ולפיכך העיקר להקל ואף לכתחלה במפתח דמהני במקום חותם אחד ושני מפתחות במקום שני חותמות וכן דעת הב"ח ודלא כהש"ך. ומיהו אף לדעת המחבר שני מפתחות הוי במקום חותם אחד וזה ברור: 
@11נשאלתי @33על תנורים של עובדי כוכבים שמטמינין בו החמין בשבת אי סגי בחותם אחד או בעי ב' חותמות ואי מהני מפתח במקום חותם או לא ולכשתמ"ל דלא סגי בלא חותם ענין החותם הוא באופן זה שכורכין נייר ע"ג המנעול ומדבקין קצוות הנייר ביחד ועושין שם חותם וכיון שא"א לפתוח התנור בשבת בלא קריעת הנייר מספקא לן אי שרי ע"י עובד כוכבי' או לא: 
@11תשובה @33אחר פלפול ארוך סוף דבר בהא סליקנא ובהא נחתינ' למאי דשאילנא דקלקול החותם בשבת הוי מלאכה דאסירא מן התורה ואין להתיר כלל בזה אמירה לעובד כוכבים וכן אין צריך לשני חותמות ואפילו לחותם אחד אלא הכא סגי לכ"ע במפתח אחד וכדכתיבנא וכעת תו לא מידי: 
@22(שם סעיף ט' בהג"ה) 
@11וכן מותר לקנות גבינות כו'. @33הרב מהריב"ל בח"ג בסי' מ' נשאל על גבינו' שבאים מארץ מרחקים וחקוק בכל חתיכה מהם כשר בדפוס של עץ אם יש לסמוך על החות' או לא והשיב דהרשב"א כתב בתשובה שאין לסמוך בהם על החותמות הנמצאות ביד עובדי כוכבים וכתב עוד שהמרדכי פליג עליה שכתב ששאלו לר"י על הגבינו' שעשה ישראל בבית העובד כוכבים והיו חתומים בחותם דפוס של עץ ושכח הדפוס בבית העובד כוכבים ויראים פן זייף העובד כוכבי' וחתם אחרי' באותו דפוס והשיב להתיר מכמה טעמים ע"ש ומהרי"ט בח"ב חלק השייך לי"ד סי' ג' כתב דלא פליגי דמ"ש הרשב"א דאיכא למיחש לזיופא היינו היכא דמשלח הגבינות בסימנן אינו חוזר ורואה אותם אבל מה שהתיר ר"י ע"י סי' היינו בישראל עומד שם וחוז' ורואהו ע"כ וליתא דהא לדעת הרשב"א אין חילוק בין מפקיד לשולח כדלעיל בס"ק י"ד ע"ש אלמא דלא מפליג בהכי. גם מ"ש עוד דמדברי הרשב"א מוכח דבדפוס הגבינות יש לאסור אף שהמשלח חוזר ורואהו אלא שיש לתמוה שהנדון של מהריב"ל כשאין הישראל חוזר ורואה אותם ומה שייך האי מילתא דר"י והרשב"א לאותו ענין ע"כ ואיכא למידק עליה דהא מהרשב"א יליף לה במכ"ש דכיון דאף בחוזר ורואהו אוסר הרב כ"ש בשאין חוזר ורואהו ולדעתי לא פליגי הרשב"א ור"י דאף לדעת ר"י אין לסמוך על החותמות לקנות גבינות של עובדי כוכבים ואף שהרשב"א מתיר בנדון ר"י מהנהו טעמי דשמא ירגיש הישראל מחמת שהגבינות שנעשו אח"כ לחות יותר וגם את"ל שבא החותם לידו שמא לא זייף וזה לא שייך בגבינות העובדי כוכבים וגם המחבר העתיק ב' הדינים בכאן אלמא משמע ליה דלא פליגי אהדדי ואיך שיהיה בעיקר הדין העלה הריב"ל דכל שמכירין חתימות הכתב שמביא העובד כוכבים בעל הגבינות אין לחוש אולי אותן הגבינות שהכתב מעיד עליהם כבר נמכרו ואלו הגבינות שמביא בפנינו הם גבינות אחרות שעשה אח"כ בדפוס שגנב או שמצא משום דהדין נותן שיקחו בית דין הכתב מיד התגר ואם אותם גבינות שהכתב מעיד עליהם נמכרו היו הב"ד לוקחים הכתב מידו והוסיף עוד דאפי' שלא יכירו החתימות מהעדים החתומים בכתב שמביא התגר ואף במקו' דשכיחי עובדי כוכבי' דיודעין לכתוב היינו לומר דכתב אותיות לא מהני אבל לחוש שזייפו כתב חתימות אנשים חתומים בכתב כולי האי לא חיישינן וביאר מהרי"ט דהיינו כשהם חתימות של אנשים ידועי' אצלנו אלא שאין חתימתן ניכרת אבל אם החתומים הם שמות אנשים בלתי ידועים וניכרין אצלנו אין לסמוך לא על החותמות ולא על הכתב שמביא התגר ע"ש. ומסתברא דאף שלא בא על החתום אלא יהודי אחד נודע אצלנו אלא שאינו ניכר חתימתו סגי בהכי להתיר הגבינות כיון דאיכא תרתי שהם חתומים הגבינות וגם מביא כתב מאיש יהודי ידוע אצלנו וכ"כ הריק"ש ועיקר ואע"פ שבעל פ"ח סי' פ"א כתב שהמנהג ליקח יינות שמביאין העובדי כוכבי' מארץ ישראל שקורין מושקאטא"ל ע"י חותמיהן שמביאים כתבים מישראל דמשמע דבגבינה לא נהגו היתר ליתא דאף בגבינה יש להתיר אף לדעת הרשב"א ע"פ כתבים וכדכתיבנא ושוב ראיתי במהרי"ט ח"א סי' י"ב שחלק על הריב"ל וסבור שאף שיש כתבים מיהודים וסימן בגבינות שאין לסמוך עליהם ואינו עיקר אלא כדברי מהריב"ל וכן המנהג פשוט אלא שצריך ליזהר שלא ליתן לעובד כוכבים בעל הגביגות אלא כתב א' שלא יוציא כתב אחד במקום זה וכתב אחר במקום אחר או שיודיעו בכל כתב שנתנו לו כתב אחר וב"ד לא יתנו לו היתר למכור אא"כ לוקחים כל הכתבים מידו אבל בנדון מהרי"ט שלא היה שום חותם בגבינו' אלא כתב ישראל מודיע מניינם ומשקלם והשיב הרב הנזכר אף אם הכתב ניכר ומקויים אין להתיר גבינות אלו כיון שאין המשקל מדוקדק א"כ אין כאן שום סימן ע"כ בהא ודאי מודינא והדבר פשוט אצלי שאין לסמוך על זה אפילו ימצא המנין והמשקל בשוה וממ"נ אם לא נמצא המשקל בשוה הרי אין כאן סימן ואם נמצא בשוה גרע טפי שהרי דרך הוא שמתנגבי' בדרך ונחסר מהמשקל וכ"כ מהריב"ל בתשובה הנזכר' וברור הוא ועי' בת' באר שבע דף ק"ח עוד בענין גבינות ובהרשד"ם י"ד סימן נ"ב וס' ע"ש: 
@22(סימן קי"ט בש"ע סעיף ז') 
@11ובשל אחרים נאמן כו'. 
@22זו היא דעת הרמב"ם בס"פ י"ב מהל' מעשר ופי"א מהל' עדות ובפ"ח מהלכות שמיטה והשיג עליו הראב"ד מדתנן בפ"ד דמסכת דמאי הלוקח פירות ממי שאינו נאמן על המעשרות ושכח לעשרן ושואלו בשבת יאכל על פיו חשכה מוצאי שבת לא יאכל עד שיעשר לא מוצאו א"ל אחד שאינו נאמן על המעשרות מעושרין הן אוכל ע"פ חשכה מ"ש לא יאכל עד שיעשר הרי לך דאף במעיד על חבירו כשחשכה מ"ש אינו נאמן ואין לומר דהא מני ר"מ היא דאמר החשוד על הדבר לא דנו ולא מעידו שהרי הרמב"ם פסקה בר"פ י"ב מהל' מעשר והרבה תירוצים נאמרו בזה ואין לי מכולם קורת רוח. הכ"מ תירץ דשניא היא דאיכ' למיחש שמא אמר לו כך כדי שלא ימנע מלאכול בשבת ע"כ ודבר תימה הוא דאדרבה אפי' ע"ה עצמו שאינו נאמן בחול נאמן בשבת מפני שאימת שבת עליו כ"ש אינש דעלמא דמהימן בחול שראוי שיהא נאמן בשבת ועוד מה סברא היא זו שיעשה מצוה הבאה בעבירה כיון דקי"ל אין אדם חוטא ולא לו. גם מ"ש בספר ב"ח דלפי שלקחן ע"ד לעשרן לפיכך במ"ש לא יאכל עד שיעשר דכבר חל עליו חיוב הפרשת מעשר משעה שלקחם גם על דברים אלו א"צ להשיב ובספר לחם משנה תירץ דכיון דאיכא ע"ה דמעשרין ואיכא דלא מעשרין אולי זה שמעיד הוא מן המעשרין וחבירו שמכר הוא מן אותן שאינן מעשרים וטועה הוא שסובר שחבירו כמותו דבוודאי לא מכר אא"כ עישר דלא היה נותן תקלה לחבירו שיאכל דבר שאינו מעושר ע"כ וגם זה אינו דתנן החמרים שנכנסו לעיר אמר אחד שלי חדש ושל חבירי ישן שלי אינו מתוקן ושל חבירי מתוקן אינם נאמנים ואיתא בפ"ב דכתובות דטעמא משום דהוי כגומלין הא לאו הכי הוי מהימן אדחבריה ולא אמרינן דטעי אדחבריה ול"נ דמתניתין לא עיילא נפשא בפלוגתא ולר"מ מתוקמא כפשטא משום דחשוד על הדבר לא דנו ולא מעידו ולרשב"ג מתוקמא בענין דלא מהימן אדחברי' כגון בגומלין דאעפ"כ משום עונג שבת התירו לו כי היכי דהתירו באכסנאי ולפיכך העתיק הרמב"ם המשנה עוד הקשו על הרב מהא דתנן הנכנס לעיר ואינו מכיר אדם שם אמר מי כאן נאמן מי כאן מעשר א"ל אחד אני איני נאמן איש פלוני נאמן הרי זה נאמן ואיתא בירושלמי דבאכסנאי הקילו הא לאו הכי לא מהימן אדחבריה ואע"ג דאיכא נוסחי אחרינא מ"מ גירסת הרב בפרק י"ב מהל' מעשר כמ"ש (ומ"ש הכ"מ דאף לגירסא זו אכתי ה"ל למיחש לגומלין ומ"ה צריכין לטעמא דאכסניא אינו כלום דמה חשש שייך באומר איש פלוני נאמן. גם מה שתירץ עוד דמשום דמתני' משמע דאתיא ככ"ע מקשר דלא אתיא כר"מ ומשני דמודה ר"מ בההיא משום חיי נפש הוא דחוק מאד בלשון הירושל' דהא פריך בפשיטות ועד אחד נאמן) ולי ל"ק דמאי דפרכי' בירושל' עד אחד נאמן אסיפא דמתני' קפריך דקתני הלך ליקח ממנו א"ל מי כאן מוכר ישן א"ל מי ששלחך אצלי אע"פ שהן כגומלין זה את זה הרי אלו נאמנים ואהא פריך כיון דהוו כגומלין איך עד אחד נאמן ומשני דבאכסנאי הקילו ולא חששו לגומלין. ומ"ש הרב הרמב"ם בפירוש המשנה וז"ל העיקר אצלנו אין אדם חוטא ולא לו כו' וכל זה כדי להקל עליו מפני שהוא גר ואינו מכיר אנשי מדינה ע"כ מ"ש דהעיקר אצלנו אין אדם חוטא ולא לו קאי ארישא דמתני' דכי קאמר איש פלוני נאמן הרי זה נאמן משום דאין אדם חוטא וכו' ומ"ש וכל זה כדי להקל עליו קאי אסיפא דמתני' דקשרי בגומלין ולפ"ז צ"ל דמ"ש הרב בדין ח' שאם מכיר אדם שם או שהה שם ל' יום שלא יקח אלא מן המומחה לא קאי אלא אסיפא אהיכא דגומלין זה את זה אבל אם אמר לו אחד איש פלוני נאמן לעולם הולך ואוכל על פיו ועוד נ"ל לתרץ לזה דהא דאמרי' דחשוד על הדבר מעידו היינו על הדבר עצמו לומר דהוי מתוקן דומיא דעד אחד בעלמא דנאמן באיסורין להתיר דילפינן לה מוספרה דנדה אבל להעיד על איש אחד דנאמן חד לא מהימן בהא דזה עדות גמורה וצריך ב' עדים ואף שהם חשודים אין בכך כלום משום דחזקה אין אדם חוטא ולא לו והיינו דפרכינן עלה בירושלמי ועד אחד נאמן ומשני קל הוא שהקילו באכסניא ואי כדברי הראב"ד מאי פריך ועד אחד נאמן מאי איריא עד אחד אפילו טובא נמי לא מהימני כיון דחשודים הם אלא ע"כ דהכי פריך דהכא בעינן ב' עדים ולא סגי בעד אחד ומשני שפיר וע"פ זה יש לפרש דברי הרב בפי' המשנה שסמכו כאן אעד אחד בצירוף הני תרי טעמי דחזקה אין אדם וכו'. ומפני שהוא אכסניא ואם כן אדרבה מן הירושלמי איכ' סייעתא לפסק הרמב"ם ותירוץ זה נכון ועיקר ובאמת שאני תמה על הראב"ד דמה ישיב למתניתין דחמרין שהבאתי דמוכח בהדי' מינה דאי לאו דהוו גומלין הוי מהימן בדחברי' והעיקר כדעת הרמב"ם וכפסק המחבר וכ"כ הרשב"א בתשובה בסי' ס"ד והר"ן בתשובה סימן כ"ה והריב"ש סי' ד' וי"ב וכן דעת כל הפוסקים והכי נקטינן: 
@22(סימן ק"כ בש"ע סעיף א') 
@11צריך להטבילם במקוה כו'. @33לשון הרמב"ם טבילה זו שמטבילין כלי סעוד' כו' אינה לענין טומאה וטהרה אלא מד"ס ורמז לה כל דבר אשר יבא באש תעבירו באש וטהר ומפי שמוע' למדו שאינו מדבר אלא בטהרתן מידי גיעולי עובדי כוכבי' לא מידי טומאה כו' וכיון שכתוב וטהר אמרו חכמים הוסיף לו טהרה אחר עבירתו באש להתירו מגיעולי עובדי כוכבי' ע"כ הרי מבואר בדברי הרב שטבילה זו מד"ס ואין לה אלא רמז בתורה ומ"ש הרשב"א בתשובה שמדברי הרמב"ם יראה שהוא סובר שהיא מדאוריית' שלא בדקדוק כתב כן שדברי הרב מוכיחין בבירור שהוא מד"ס ומ"ש הכ"מ שטעם הרשב"א מפני שכתב הרב ומפי השמועה למדו גם זה אינו כלום ואדרב' משם מוכח להדי' איפכא שהרי כתב שפרשת כלי מדין מיירי בטהרה מידי גיעולי עובדי כוכבים ולא בטהרה מידי טומאה וגיעולי עובדי כוכבים בודאי הוי מן התור' וכדאמרי' בפ"ב דעבודת כוכבים למ"ד נ"ט לפגם מותר גיעולי עובדי כוכבים דאסר רחמנא היכא משכחת לה ומשנינן לא אסרה תורה אלא ב"י ופשטא דקרא דוטהר ר"ל שבהכשר זה נטהר ונכשר הכלי לבשל בו וחכמים סמכו זה להוסיף טהרה אחרת דהיינו טבילה וכן גבי משכנתא פסק הרמב"ם לקול' וכתבה הרשב"א גופיה בת"ה דף קנ"ה והר"ן בפירוש הלכות שטעמו משום דס"ל טבילת כלי' מד"ס וקראי אסמכתא בעלמא וכך הוא האמת בדעת הרמב"ם אבל דעת הרשב"א שם דטבילה זו מדאורייתא היא ואפי' לכלים חדשים ונראה מדבריו שם שכ"ד הראב"ד והרמב"ן וכולא שמעתתא דעבודת כוכבים מוכחא דטבילה זו מן התורה כסברא זו והכי מוכח דעת המחבר ממ"ש לקמן בס"ט וסעיף י"ד ע"ש וכן עיקר: 
@22(שם סעיף ג') 
@11יברך על טבילת כלי. @33במרדכי כתב שיש מצריכים לברך על כלי מתכות שלא יהא במשמעות שאר כלים שאין חייבים טבילה ואינו נכון שהרי כלי זכוכית מחייבי בטבילה ואינם נכללים תחת סוג מתכת ואע"ג דכלי זכוכית לא מחייבי בטבילה אלא מדרבנן וכמ"ש בס"ק ג' מ"מ אמצות דרבנן נמי מברכינן ושייך לומר וצונו כדאיתא בפרק במה מדליקין ואם נאמר שעל כלי קוניא או כלי זכוכית יאמר בנוסח אחר וכמ"ש הב"ח לאו מן השם הזה לא מצינו שתקנו שני נוסחי ברכה בענין מצוה אחת וכן לעיל בסי' כ"ח סק"ד העליתי בענין כיסוי לברך על כיסוי הדם ולא על כיסוי דם בעפר והאי נמי דכוותיה ולפיכך עיקר כדברי המחבר ומיהו בדיעבד אם בירך על כלי מתכות או על הטבילה יצא: 
@22(שם סעיף ה' בהגה"ה) 
@11או סכין שמפשיטין בו. @33וה"ה סכין של קצבים שמקצבי' בו בשר וכן המחטים אפילו מיוחדים לתפירת עופות ממולאים בבשר וכן מקדח שמנקבים בו ברזות החביות כל הני אין צריך טבילה ומ"ש הב"ח מספריים שגוזזין בהם ירק ה"ל צרכי סעודה כי היכי דלגבי חבלה מיקרי דבר שעושין בהם אוכל נפש ליתא דהתם אפילו סכין של שחיטה מיקרי דברים שעושה בהם אוכל נפש וכמ"ש בח"מ סימן צ"ז ע"ש אבל כלי סעודה לא מיקרו אלא כלים שמשתמשין בו אוכל מתוקן לאפוקי סכין של שחיטה ושל קצבים וכיוצא בו ומ"מ אע"פ שעיקר ראייתו אינה כלום מ"מ יראה שהדין הוא אמיתי דאין טעם לחלק בין סכין שמחתכין בו אוכלין דצריך טביל' למספרים שגוזזין ומחתכין בהם ירק דק דק אבל הש"ך והט"ז הסכימו עם הפריש' דמספרים של ירק אין צריך טבילה ונתן הש"ך טעם לזה דמשום דאי אפשר לשמשם למאכל אחר אין צריך טבילה ואין זה מחוור כלל בטעמו דמה בכך שאי אפשר להשתמש בו למאכל אחר סוף סוף הרי משתמש במספרים לענין מאכל ולפיכך העיקר הדין כהב"ח: 
@22(שם סעיף ט') 
@11ואם לאו. @33כלומר אפי' שיודע בבירור שאין דעת העובד כוכבים לשקעו אפ"ה יטבילנו בלא ברכה דהא מספקא לן בגמרא אי משכנתא כזבינא דמיא וסתם משכנתא אין דעתם של בעלים לשקעה ועוד דבגמ' אמר סתמ' אפי' דחזינן שאין דעתו של עובד כוכבים לשקעה ואפ"ה מספקא לן אי כזבינא דמיא וכן דעת הב"ח וט"ז ועיקר ודלא כהש"ך. אבל מה שכתב הב"ח עוד דבאין דעתו לשקעה אסור ישראל להשתמש בו משום גניבת דעת דהעובד כוכבים אינו נכון דמסתמא רב אשי נשתמש בההוא כסא דכספא מבלי ידיעת העובד כוכבים וכ"כ הש"ך והט"ז וכן עמא דבר: 
@22(שם) 
@11יטבילנו בלא ברכה. @33ולפי מה שכתבתי בס"ק ו' שטבילת כלים דאורייתא הוי הך דינא ספקא דאורייתא ולחומרא ואין לומר דלענין ברכה דהוי מדרבנן הוה לי' ספיקא דרבנן ולקולא ולפיכך יטבילנו בלא ברכה שהרי כתב המחבר בא"ח סי' ס"ז ספק אם קרא ק"ש חוזר וקורא ומברך לפניה ולאחריה אלמא דבספקא דאוריית' חוזר ואומר הברכות ג"כ אע"ג דרבנן נינהו וא"כ הכא נמי משמע לכאורה דכיון דמשום ספקא דאורייתא מחוייב לאטבולי ממילא נמי דמברך עליה ואדרבה כל דכן הוא מברכות ע"ש ברם כד מעיינת בה שפיר ליתא שהרי כתבתי שם בחיבורי פר"ח דהיכא דאיכא ספק בעיקר החיוב אי מחייב או לא [לא] יברך מספק משא"כ בק"ש דגברא בר חיובא הוא בודאי בק"ש אלא דמספקא ליה אי קרא ונפטר מחיובו או לא וא"כ בנדון דידן דמספקא לן בכלי זה בעיקר החיוב אי מחוייב בטבילה או לא בדין הוא דלא לבריך עליה מספק ופסק המחבר מכוון יפה בכאן שפסק שיטבילנו בלא ברכה. ומיהו מסתברא דכלי זכוכית דלא מחוייב לאטבלינהו אלא מדרבנן וכמ"ש בס"ק ג' הוי ליה ספקא דרבנן ולקולא וכל שאינו רואה בדעת עובד כוכבים שרוצה לשקען אין צריך טבילה: 
@22(שם סעיף י' בהגה"ה) 
@11או שנתן מקצת מתכות כו'. @33כלומר אפילו עשאו לעובד כוכבים ולא נתן העובד כוכבים כל המתכות אלא שנתן מקצת מתכת משלו וקנאו אח"כ ממנו אין צריך טבילה וכדמוכח מלשונו שכתב למעלה אם העובד כוכבים נתן כל המתכות הוא באופן שסבר הג"ה שאומן ישראל שעשה כלי לעובד כוכבים והוסיף בכלי מקצת מתכות משלו שאין צריך טבילה כלל וכן פירש הש"ך ואין דינו מחוור כלל דדילמא אין אומן קונה בשבח כלי וה"ל ישראל ועובד כוכבים שותפים בכלי וא"כ טביל' בלא ברכה מיהא לפחות הוה ליה לאצרוכי. ולדינא העיקר כמ"ש בס"ק כ"ח לדעת המחבר ע"ש: 
@11פשיטא @33לי שאם קנה כלי ישן מן העובד כוכבי' אדעתא דהתכה והתיכו ועשאה כלי כיון דאדעתא דהכי קנאו ה"ל כקונה מתכת מן העובד כוכבים ואין צריך טבילה כי קמבעיא לי אם לקח כלי אדעתא דלהשתמש בו הכי ולבסוף נמלך והתיכו ועשאו כלי מי אמרינן שהרי נתחייב להטבילו ותו לא פקע או דלמא דהתכה מפקע ליה מחיוב טבילה והדר פשיטנא לה דמסתברא דאתיא התכה המפקע ליה מחיוב טבילה דמקמי הכי לפי שפנים חדשות באו לכאן ולא הוי דומיא דמעשה שהיה לפי ששם בעלים הראשונים לא נקרא על כלי זה ואבד זכרם ממנו ע"י התכה זו ואין צריך טבילה ואע"ג דלענין טומאה גזרו על כלי מתכות שהתיכן שיחזרו לטומאה ישנה מד"ס וכדאיתא בפ"ק דשבת ע"מ הכא לא אשכחן דגזרו. ועוד דהכא דלא בעי הערב שמש ליכא חששא דהתם ולא שייך למגזר הכא כי התם: 
@22(שם סעיף י"א) 
@11אבל אם משכנו כו'. @33אפי' שגמר בדעתו לשקעו אצל עובד כוכבי' כשחזר ופדאו א"צ טבילה וכן כתבו האחרונים והוסיפו עוד בשם מהרש"ל שאם מתחלה משכנו אדעתא דלשקועי ביד עובד כוכבים ונמלך ופדאו צריך טבילה ע"כ ואין זה מחוור בעיני דממ"נ אי משכנתא אדעתא דלשקועי לא מקרי זביני לא לצטריך טבילה ואי משכנתא אדעת' לשקועי מקרי זביני אם כן אפילו כשמתחלה לא משכנו אדעתא לשקעו ואחר כך גמר בדעתו לשקעו ונמלך ופדאו הוה ליה לאצרוכי טבילה. ותדע דהא גבי עובד כוכבים אפילו למאי דס"ל דמשכנתא לאו כזביני מ"מ בדחזיני' לעובד כוכבים דדעתי' לשקעו מצרכינן טבילה וה"נ לא מסתבר לחלק בין משכנו לכתחל' אדעתא לשקועי או לא ולפיכך נראין הדברים דבישראל דאלים קנייניה לגבי עובד כוכבים אפילו משכנו בתחלה ע"ד לשקעו לא מקרי זביני כיון דליכא זביני ממש וכשחזר ופדאו אין צריך טבילה: 
@11בקונטרס @33אחרון תירץ קושיא שהקשה בעל המחבר ספר שער אפרים על דברי התוס' דחולין פ' ג"ה דף ק' שרצו להוכיח כסברת רבי' אפרים דלא אמרו חתיכה נעשה נבילה אלא בבשר בחלב ממה שצוה הכתוב להגעיל כלי מדין דהשתא יורה גדולה שא"א להגעיל בתוך כלי אחר היכי משתריא הא אין במים ששים לבטל האיסור ולזה דחו תוספות דאה"נ דכלי גדול אין לו תקנה מן התור' לפי שהמים נעשים נבלה וחוזרין ואוסרין את הכלי ולא אמרה תורה להגעיל אלא כלים קטני' בתוך כלי גדול שיהיה במים ס' לבטל האיסור ע"כ והקשה מחבר הנ"ל ממאי דאיתא בשלהי עבודת כוכבים דיורה גדולה מצי להגעילה בגדנפא דלישא אפומא אלמא דכלי גדול נמי יש לו תקנה בהגעלה אך נוכל לדחות דההי' בשאינה ב"י ומדרבנן הוא דבעי הגעל' אבל מן התורה א"א דאי אינה בת יומא לא בעי הגעלה דנ"ט לפגם מותר ולא אסרה תורה אלא גזרה בת יומא ואי הוי בת יומא והוא כלי גדול שא"א להכניסו לתוך כלי אחר להגעילו א"א להגעילו שהרי במים נעשים גוף נבל' וחוזרין ואוסרין את הכלי וא"כ ע"כ למימר כסברת רבינו אפרים שלא אמרו חנ"נ אלא בב"ח ולא בשאר איסורין וא"כ גוף המים לא נעשה נבילה או כמו שדחו תוספות שהתורה לא הצריכה להגעיל אלא כלים קטנים וכל זה פשוט: 
@22(סימן קכ"א בש"ע סעיף ו') 
@11לא עלה לו הכשר. @33בר"פ כיצד צולין איתא דצולין את הפסח בשפוד של רמון ופריך בגמרא וניתי של מתכת ומשני איידי דחם מקצתו חם כולו וקמטוי מחמת השפוד ורחמנא אמר צלי אש ולא צלי מחמת דבר אחר ויש לדקדק בזה דכי היכי דאמרינן חם מקצתו חם כולו אי אמרינן שמתפשטת הבליעה בכולו או דלמא אע"פ שהחום מתפשט מ"מ הבליעה אין בה כח להתפשט בכולו ואת"ל שמתפשט הבלע בכולו לענין הכשר אפשר דסגי ליה במקצת משום כבכ"פ א"ד לא שנא. והנה מהא דאמרינן בפרק כ"ש גבי סכיני דפסחא דקתייהו בטינא ופרזלייהו בנורא והדר מעייל לקתייהו ברותחין מוכח דלענין הכשר סגי להכשיר מה שנשתמש בו דאי לא תימא הכי כיון דס"ל דפרזלייהו בנור' לפי שלפעמי' משתמשים בו ע"י האור הרי נתפשט הבלע בפרזלא שבתוך הקתא והוה ליה להצריכו ליבון דומיא דשאר פרזלא שמשתמש בו אלא ודאי משמע דסגי ליה בהכשר מה שנשתמש בו משום דכבכ"פ וכן מוכח עוד בהדיא בפרק דם חטאת דפרכינן התם ותרומה לא בעיא מריקה ושטיפה והתניא קדרה שבישל בה בשר לא יבשל בה חלב ואם בישל בנ"ט תרומה לא יבשל בה חולין ואם בישל בנ"ט פי' ומריקה בחמין היינו הגעלה אלמא דתרומה בעיא הגעלה ומשני לא צריכא לכדאמר מר בישל במקצת כלי טעון מריקה ושטיפה כל הכלי כלומר דמאי דאמרינן בקדשים בעי מריקה ושטיפה היינו לומר דאפילו שבישל במקצת כלי טעון מריקה ושטיפה כל הכלי אבל תרומה לא בעיא מריקה בכל הכלי אלא סגי ליה להגעיל מקצת כלי שבישל בו הנה מכאן מוכח בבירור דדוקא לענין קדשי' הוי גזירת הכתוב שכלי שבישל במקצתו שצריך להגעיל כולו אבל בעלמ' לא אלא שראיתי להרשב"א בת"ה דף קנ"ח שכתב וז"ל וגדולה מזו אמרו בפרק כ"ש מגעיל להו ולקתייהו ברותחין אלמא אינם נכשרים בהכשר מקום חתך לבד כל להב הסכין עד שיכשיר אף הקתא ע"כ. ומה שהביא מפרק כ"ש הוא מה שאמרו שם והלכתא אידי ואידי ברותחין ופירוש אידי ואידי ר"ל אינהו וקתייהו והיה צריך הרשב"א להאריך ולבאר אהיכא קאי אידי ואידי ולפיכך כדי לקצר העתיק הענין מבואר וזה פשוט ודלא כהב"י שכתב שגורס גירסא אחרת ולא דק וכן דעת הרא"ה שם דלענין הכשר לא אמרינן חם מקצתו חם כולו אלא שמחלק בין הכשר דליבון להכשר דהגעלה לפי שהליבון אינו מפליט בלע אלא שמכלה וכשמכלה עד אותו מקצת שנשתמש בו אינו די לו בכך וכשישתמש בו בהיתר יפלוט איסור ע"י אותו מקצת שלא הוכשר שהרי חם מקצתו חם כולו ונתפשט הבלע בכולו לפי שיש בו לחות ולפיכך צריך ללבן כולו אבל קדרה של מתכת שנשתמש בה איסור מקצתה די לו בהכשר הגעלה עד כדי אותו מקצת דההגעלה יש בה כח להפליט דכי היכי דהלחות יש בו כח להבליעו בכלי כך הלחות של מי ההגעלה יש בו כח להפליטו וכבכ"פ: 
@11והרשב"א @33שם במשמרת הבית חלק בזה דלא שאני לן בין הגעלה לליבון ולעולם צריך להגעיל או ללבן כל הכלי וההיא דפ' דם חטאת שהבאתי שהוכחתי ממנה היפך זה דחאה ואמר דאי משום הא לא אריא דבבשר בחלב טעמא משום דכל שנקלש טעם הבשר ע"י הגעלה אותו מקצת כלי שבישל בו שוב אינו ראוי לחול עליו שם איסור בשר בחלב ע"כ וזה סובב הולך למ"ש שם להתיר הקדרה שבישל בה בשר ואח"כ בישל בה ירקות לבשל בה חלב אחר כך מהך טעמא גופיה וכיון דבההיא לא קי"ל כוותיה וכמ"ש בסי' צ"ג ס"ק י"ד א"כ ממילא מיפרכא הך דחייה גם מ"ש דתרומה שניא היא דאפי' בעגונה הקילו בה להתירה ולבטלה לכתחל' בדבר שאין בו נתינת טעם וכמ"ש במגורה שפינה ממנה תרומה ורוצה ליתן בה ד"א שאין צריך להיות יושב ומלקט עד כאן גם בזה איני רואה טעם לחלק בין תרומ' לשאר איסורין וגם ההיא דמגורה שהביא מנין לו דדוקא לתרומ' איתמר ולא ילפי' מינה לשאר איסורין וכמ"ש לקמן בסי' קכ"ב ס"ק ג' בשם הרשב"א גופיה ע"ש ולדעתי אין דבריו מוחוורין וסוגיא דזבחים מוכחא ודאי להתיר להכשיר מקצת כלי שנשתמש בו. גם ההיא דפרק כל שעה שהזכרתי דחאה ג"כ הרב ז"ל ואמר דאותו בלע דפרזלא דתוך הקתא נפלט מחמת ליבון שחוץ לקתא ועם ההגעלה שמגעילין עוד דיו לו עד כאן וגם אלו דברי נביאות הם דכיון שנתפשט הבלע בכולו ע"י האש וע"י ליבון מקצת הכלי אינו יוצא מה יתן ומה יוסיף ההגעלה להפליט מה שבלע ע"י האש והלא כלל גדול אמרו כבכ"פ אלא שאין לדברים אלו עיקר והנכון כדכתיבנא וכן דעת הר"ן בפ' כ"ש בסי' זה ע"ש: 
@11איברא @33שהמחבר פסק בב"י כסברת הרשב"א והרא"ש דאפילו לא נשתמש איסור אלא במקצתו לא עלה לו הכשר עד שיכשיר את כולו וכן משמעות דבריו בכאן אלא שמור"ם הגיה שאם לא נשתמש רק במקצתו כבכ"פ והיה לו לכתוב זה בשם יש אומרים אלא שכיון שבדברי המחבר בכאן אינו מבואר הפך מזה הגיה בסתם כאילו המחבר מודה לזה ואפשר ג"כ לומר שסבר ההגה"ה שמחבר חזר בו ממה שפסק בב"י ותדע שהרי לעיל בסימן צ"ד ס"א כתב שהתוחב כף חולבת בקדר' של בשר משערים בכל מה שתחב בקדירה וכיון דמסתם סתומי לן לא שאני ליה בין כף של מתכת לכף של מינים אחרים ואע"פ שכתב אח"כ שיש מי שאומר שאם הכף של מתכת משערים בכולה ליתא לדינא משום דהוי סברת יחידאה ולפיכך כתבו בשם יש מי שאומר וגם מתחלה סתם הפך זה ודעתו כסתם וכן בס"ז כתב בשר רותח שחתכו בסכין חולבת כל החתיכה אסורה אם אין בה ששים כנגד מקום הסכין שחתך בבשר הרי לך בהדיא שדעת המחבר הפך הסברת היש מי שאומר והטעם משום דס"ל כסברת מהר"ם שכתב בתשובה הביאוה הב"ח וש"ך בסימן זה וז"ל איסור שנפל לקדרה במקום אחד אין צריך הגעלה בכולו והא דאמרינן חם מקצתו חם כולו היינו דווקא לענין זה דאם הכלי נעשה חם בראש אחד ונפל איסור בראש השני גורם החמימות לאיסור ליבלע בראש השני אבל לא מהני שאם נפל מאיסור מצד א' שיהא האיסור מתפשט לצד השני ע"כ וכן בסמ"ג לאוין קמ"א וסה"ת והגה"מ בפ"ט והמרדכי בפרק כ"ה כולם כתבו דאע"ג דחם מקצתו חם כולו מ"מ אינו מוליך הבליעה בכולו וכן דעת האו"ה כלל נ"ו ומהרש"ל ושאר אחרונים ומעתה אין להשגיח במה שפסק הרב בב"י כסברת הרא"ש והרשב"א לפי שנעלם מעיניו הדינים שנתבארו בסי' צ"ד שפסק הוא עצמו שאין צריך לשער אף בכף של מתכות אלא נגד מה שנתחב בקדרה וע"כ טעמא הוא משום שאינו מתפשט הבלע בכולו וכל שכן לענין הכשר שא"צ להכשיר כולו אלא סגי בהכשר מקצת הכלי שנשתמש בו וההג"ה שהתיר מטעם כבכ"פ לרווחא דמלתא נקטיה דאפילו לסברת האומרים דעל ידי חום מקצתו מתפשט הבלע בכולו מ"מ לענין הכשר מודו דסגי בהכשר מקצת שנשתמשו בו משום כבכ"פ וכ"ש לפסק לעיל בסי' צ"ד שאין כאן התפשטות בלע דמשמע ודאי שאין צריך הכשר כולו ולענין דינא לא שאני לן בין הגעלה לליבון ובכל גווני סגי להכשיר מקצת הכלי שנשתמש בו ודלא כהש"ך שפסק כהרא"ש ואין סברתו מחוורת בש"ס ומיהו לא מקרי בישל במקצת אלא בשטח המחבת כגון שהיא ארוכה והניח מקצתה על האור בתבשיל המקצת האחר שמבחוץ אין צריך הכשר אבל אם היא קצרה ובישל בשולי הכלי אע"פ שהוא דבר מועט נאסר כל הכלי שהזיעה עולה ואוסרתו וכן כף של בשר שתחבה ביורה חולבת אע"פ שלא תחב אלא מקצתה נאסרה כולה מפני הזיעה וצריך להכשיר כולה וכן כל כיוצא בזה ומיהו מודינא ודאי שאם ההכשר הוי ממש מעין מה שנאסר דהשתא נמי איכא זיעה דמהני משום כבכ"פ וליבון לא מהני בכה"ג בכלי שנשתמש בו במקצתו ע"י בישול דאיכא הבל וזיעה ובהא הגעלה עדיף מיניה משום דבליבון ליכא זיעה כנ"ל: 
@22(סימן קכ"ב בש"ע סעיף ה') 
@11הרי זה מותר כו'. @33בת"ה דף קכ"ו למד כן מהא דתניא בפרק אין מעמידין קנקנים של עובדי כוכבים חדשים גרודי' מותרים ישני' ומזופפין אסורים עובד כוכבים נותן לתוכן יין ישראל נותן לתוכן ציר ומורייס ואינו חושש כלומר ישראל נותן לתוכם מים ושותה אותם ע"כ וגם מדברי הראב"ד שהביא הרשב"א בתשובה בסי' רכ"ב נראה שמפרש דמאי דאמרי' שישראל נותן לתוכן מים אינו הכשר דהיינו מילוי ועירוי אלא היתר שתיית מים שבתוכם בלי הכשר ולפ"ז רישא לא הוי דומיא דסיפא דבריש' לא קתני הכשר ובסיפ' דקתני ישראל נותן לתוכם ציר ומורייס היינו הכשר דמהני במקום מילוי ועירוי ליתן בו יין אח"כ לפי שהציר ומורייס שורפין את היין הנבלע ומכלי' אותו וכדאמרי' התם ציר שורף כל שכן אור ומאי דאבעיא לן אח"כ מהו ליתן לתוכו שכר ולא פשטינן משריותא דמים דמה לי מים מה לי שכר היינו משום דשיכרא דמי לחמרא ואי שרינן שיכרא אתו למטעי ולמשרי חמרא כדאמרינן התם גבי רב ושמואל דאיקלע למרגואן ולא אשתי שיכרא אטו חמרא והכי מוכח נמי מעובדא דמייתי תלמודא דרבינא שרא ליה לרב חייא למירמא ביה שיכרא אזל רמא ביה חמרא ואפ"ה לא חש למילתא אמר אקראי בעלמא הוא משמע דטעמא דאבעיא להו בשכר הוי משום דאיכא למגזר אטו חמרא אבל רש"י פירש דמאי דקתני ברישא ישראל נותן לתוכן מים ר"ל הכשר מילוי ועירוי והכי איתא בתוספתא ופירוש זה עיקר בסוגיא אלא שעדיין יש לדקדק דינו של הרשב"א ממאי דאסיקנא דשרי ליתן לתוכו שכר ומשמע דהוא הדין לשאר משקין וכ"כ בתוס' דה"ה מים וכל שאר משקין לבד מיין ומשמע דטעמ' הוי כמו שכתב הרשב"א משום דיין הבלוע בכלי דבר מועט הוא דכל שמשתמשין בו בצונן אין בלעו אלא מועט וכיון שכלי זה משתמשין בו בשפע ואי אפשר לבא בו לידי נתינת טעם אפי' לכתחלה שרי ומ"ש הטור שאינו נראה דאפילו קדרה שאינו ב"י אסורה משום גזיר' ב"י כ"ש שיש לנו לגזור אטו שמא ישתמש בהיתר מועט אינו כלום דכשהכלי דרכו להשתמש לעתים בדבר מועט אז שייך שפיר למגזר בשפע אטו דבר מועט ודומה להאי שהביא מקדרה שאינו ב"י דגזרינן אטו ב"י אבל כלי שאין דרכו להשתמש בו אלא בשפע אין לו דמיון עם הדין שהביא וכמו שהשיגו הב"י אבל הר"ן בפ' א"מ כתב שאין ראיה לדינא מכאן לפי שהכשר מים של מילוי וערוי אינו מטעם שיפליטו את הכלי מיין שהרי לא מצינו בשום מקום שהצונן פליט אלא ודאי אין המים מכשירים אלא שמפיגן היין הנבלע בתוך הכלי ומבטלין טעמו ולא שמערבין אותו עם ההיתר אלא הרי הן כאלו שורפין אותו במקומו ועוד לא נאסר לבטל איסור לכתחלה אלא למי שמתכוין לבטלו כדי ליהנות ממנו כו' אבל במתכוין להכשיר הכלי ואינו נהנה מן האיסור שרי עכ"ל והנה מ"ש שלא מצינו בשום מקום שהצונן פליט ליתא דע"י שרייה מעת לעת ה"ל כבוש ואיכא בליעה ופליטה אפילו בצונן ואפילו בכלים וכדלעיל בר"ס ק"ה וזה עיקר. גם מה שתירץ עוד שאין כאן מבטל איסור לכתחל' אינו מספיק למאי דקשרינן ליתן בו שכר לכתחלה בידים ואף שאינו מתכוין להכשיר את הכלי אינו בדין להתיר. והרא"ש כתב בפסקיו וז"ל שיכרא וכן מים מותר ליתן בהם ואע"ג דבכוליה משערינן ואין במים ובשכר ששים לבטל היין אפ"ה שרי כי סתם יין הנפלט לתוכו פגום מעיקרו הוא ע"כ כלומר שמיד בשעת נפילתו למים פוגמין והאי קרי ליה הש"ס בפ"ב דעבודת כוכבים דף ס"ח פגם מעיקרו וכמ"ש רש"י לשם ע"ש וכן העתיק הטור בס"ס קל"ז ע"ש והנה במ"ש הרא"ש נדחית ראיית הרשב"א מכאן דהיינו טעמא דשרינן בנתינת מים ושכר בקנקנים מפני שפליטת היין פוגמם ואע"ג דנט"ל לא שרינן אלא בדיעבד הכא ליכא למגזר אטו ב"י דהא בבני יומן גופייהו איכא פגם וכיון דלעולם בקנקנים הוי ליה נט"ל לא גזרינן בהו ואף לכתחלה שרי ומעתה כיון דליכא ראיה לדינו של הרשב"א אין להקל בלא ראייה אבל ראיתי בתשו' הרשב"א סי' רכ"ב שנשאל על זה דמאי איריא איסור משהו בלוע אפילו בשאינו בלוע י"ל כן מדתנן בתרומות מגורה שפנה ממנה תרומ' אין מחייבין אותו להיות יושב ומלקט אחת אחת אלא מכבד כדרכו ונותן לתוכה חולין וכן חבית של שמן תרומה שנשפכה אין מחייבים להיות יושב ומטפח אלא נוהג בה כדרך שהוא נוהג בחולין והא התם בעין הוא והשיב הרב ז"ל דאפשר להעמידה בתרומה בזמן הזה דרבנן ולא חשו חכמים למיעוט כזה אלא שהרמב"ם נראה שפי' בתרומה דאורייתא וכן נראה דעת מקצת מרבותי ולדעתם אפילו משהו בעין כיוצא בכענין גרגירי תרומה שבמגורה וטיחת שמן שבכד שאין דרכם של בני אדם ללקט ולטפח מבטלים לכתחלה וכן כתבתי אני בפ' המוכר את הספינה עכ"ל ועיין שם בחידושי הרמב"ן לבתרא ולפי מ"ש בסי' צ"ט ס"ק ח' שיותר נראין דברי האומרים דהא דקי"ל דאין מבטלים איסור לכתחלה אינו אלא מדרבנן ודעת הראב"ד והר"י והרשב"א להתיר לבטל באיסור בלוע משהו וכן נראה דעת הריב"ש בתשובה סי' שמ"ט מורינן להקל בזה כפסק המחבר ואף איסור משהו בעין דלא חשיב במה שאין דרכם של בני אדם ללקט מבטלינן כפשטא דמתני' דתרומה דמיירי אף בתרומה דאורייתא ומינה ילפינן לשאר איסורין: 
@11איברא @33שראיתי להרמב"ם שכתב בסוף הלכות תרומות קדרה שבישל בה תרומה לא יבשל בה חולין ואם בישל בנ"ט ואם שטף הקדרה במים או ביין הרי זה מותר לבשל בה בישל במקצת כלי אין צריך לשטף את כולה אלא שוטף מקום הבישול בלבד ובכ"מ שם מביא תשובת הרב ז"ל לחכמי לוניל שמה שלא הצריך הגעלה לתרומה שסמך על המשנה דתנן המערה מכד לכד נוטף ג' טיפין ונותן נתוכו חולין הרכינה ומיצה הרי זה תרומה וזהו פירושה המערה כד שהיה בו שמן או יין של תרומה עד שנתמרק ונפסק כל הנצוק והתחיל המשקה לנטף טפה אחר טפה אין צריך להמתין עד שיפסקו כל הטיפין אלא כיון שירדו ג' טיפין טפה אחר טפה דיו ונותן לתוכה חולין מיד. שמענו ממשנה זו שאין הקדרה שנתבשל בה תרומה צריך הגעלה אלא שטיפה בלבד וק"ו הדברים ומה אם היין או השמן הנשאר בדופני כד אינו מדמע ק"ו לקדרה שנבלע תרומה בחרסי' ע"כ ולפי דברי הרב כל זה הם קולות שהקלו בתרומות ואין למידין ממנה וכן בדין בישל במקצת הכלי ואין זה נכון והעיקר כמ"ש למעלה בסימן קכ"א ס"ק ט"ו דדין בישל במקצת כלי איתיה בכל האיסורים וכן טיחת שמן שבכד מיניה ילפינן דבכה"ג לא מקרי מבטל איסור לכתחל' וכדכתיבנ' והרי רש"י והראב"ד חלוקים על הרב בדין הגעלה ומצרכי הגעלה אף לתרומה והק"ו שעשה הרב ק"ו פריכה הוא דמה לטיחת שמן שבכד דאינו אלא משהו ובכה"ג שאין דרכם של בני אדם לטפח הקילו לבטל איסור לכתחלה תאמר בקדרה שבישל בה תרומה והבלע כולו הוי איסור מרובה דבדין הוא ליאסר התבשיל של חולין דהא בכולה משערינן דאי במאי דנפק מיניה מנא ידעינן וכדאמרינן גבי כחל אע"ג דחלב שחוטה לא אסור אלא מדרבנן וכדאיתא בפרק גיד הנשה וכ"ש גבי תרומה דאורייתא ועוד דבירושלמי בפרק בתרא דמסכת תרומות מבואר שלא כדברי הרב ז"ל דגרסינן התם קדירה שבישל בה תרומה מגעילה שלש פעמים בחמין ודיו א"ר בא ואין למדין לענין נבלה ואקשינן עלויי דאמאי אין למדין והא תרומה בעון מיתה ונבלה בלאו ומשנינן כמ"ד קבלו עליהם את המעשרות פירוש דסבירא ליה דתרומה בזמן הזה דרבנן ומכאן למד הרשב"א לשאר איסורים דרבנן בקדרות של חרס דסגי להו בהגעלה שלש פעמים הביאו הב"י בסי' קכ"א ע"ש הנה לך בבירור דאפילו תרומה דרבנן צריך הגעלה בכלי חרס שלש פעמים והרב ז"ל אף לתרומה דאורייתא כתב דסגי בשטיפה ובאמת שאין לדבריו שורש ועיקר וההיא דמערה כד דאייתי לא קשיא מידי וכדכתיבנא ועוד דהירושלמי ידע להאי מתני' טפי מינן ואדרבה בירושלמי פרכינן עלה דההיא דמגעילה ג' פעמים מסיפא דקתני הרכינה ומיצה הרי זה תרומה פירוש דאלמא לא מקילינן גבי תרומה. ומשני דשאני הכא דע"י אור מגעיל ויוצא והשת' דאדמותיב מסיפא תסייעיה מרישא אלא ודאי דטעמ' דרישא כדכתיבנ' משום דכיון דאינו אלא משהו הקילו לבטל ומשמע ליה למאן דקא מותיב דכיון דכלי חרס אינו יוצא מידי דופיו אף שהגעילו שלש פעמים עדיין נשאר בו בלע של איסור מרובה והוי ליה כאלו איתא איסורי' בעיניה דומיא דהרכינה ומיצה דבכה"ג אין מבטלין איסור לכתחלה ומשני דע"י האור נגעל ויוצא ולא בשאר ולא נשאר כי אם בלע מועט דבכה"ג מבטלים דומיא דטיחת שמן שבכד ברישא דמתניתין וכל זה ברור: 
@22(סימן ר' בשו"ע סעיף א') 
@11כתב @33הרמב"ם פ' י"א מהלכות ברכות וז"ל העושה מצוה ולא בירך אם מצוה שעדיין קיימת מברך אחר עשייתה ואם דבר שעבר הוא אינו מברך כיצד הרי שנתעטף בציצית ולא בירך תחלה חוזר ומברך אחר שנתעטף אבל אם שחט בלא ברכה אינו חוזר אחר שחיטה כו' אבל הג"א בריש פ"ק דחולין כ' אם לא בירך יכול לברך אחר השחיטה ויוצא י"ח אכן בסעודה דאסור לאדם שיהנה מן העוה"ז בלא ברכה כיון דעבר ואכל הואיל ואדחי אדחי ע"כ כ' הש"ך בסי' י"ט בי"ד דבפרק שלשה שאכלו משמע כדעת הרמב"ם דאמרי' התם אמר רבינא הלכך אפילו גמר מלאכול חוזר ומברך דתניא טבל ועלה אומר אקב"ו על הטבילה ולא היא התם מעיקרא גברא לא חזי הכא מעיקרא חזי והואיל ואדחי אדחי ע"כ אלמא דווקא גבי טבילה ודכותיה משום דלא חזי מעיקרא אבל היכא דחזי מעיקרא ולא בירך לא יברך אח"כ ע"כ בש"ך וכתב בעל המחבר פרי חדש איני רואה קושיא להג"א מכאן דאי הוי משני דשאני ברכת מצות מברכת הנהנין אכתי הוי קשה ליה בברייתא דמ"ש טבילה דנקט ליתני להך דינא בכל המצות דהא בכולה איתיה אלא מדנקטיה בטבילה שמעינן דחלוק דין טבילה משאר מצות דעלמא אי גבי טבילה כוונת הברייתא לומר דבדיעבד יברך אחר טבילה אלא ע"כ דחלוק טבילה משאר מצות דאלו אינך מצות סוף סוף לכתחלה צריך לברך עובר לעשייתן אלא דבדיעבד יברך אחר העשיה אבל בדין טבילה אף לכתחלה צריך לברך אחר הטבילה וזה אינו אלא מטעם משום דמעיקרא גברא לא חזי. ולהכי אצטריך הש"ס לשנוי הכי ולתרוצי מתנית' אליבא דאמת. ובמאי דכתיבנא נדחית הראייה שניה שהביא הש"ך וז"ל עוד מהא דגרסינן ברפ"ק דפסחים בי רב אמרי כל הברכות כולן מברך עליהן עובר לעשייתן חוץ מן הטבילה תנ"ה טבל ועלה אומר בעלייתו אשר קדשנו במצותיו וצונו על הטבילה ואם איתא מה ראיה מייתי מהך ברייתא כו' ע"ש ולפענ"ד דלהכי קמייתי ראיה דטבילה אף לכתחלה מצי לברוכי אחר עשייתה דאי דיעבד דווקא מיירי הברייתא מאי איריא דנקטיה בטבילה ליתני כל המצות שלא בירך עליהן עובר לעשייתן מברך אחר כך אלא ע"כ מיירי לכתחלה משא"כ בשאר מצות ועיין בנקודת הכסף סימן י"ט ודוק: 
