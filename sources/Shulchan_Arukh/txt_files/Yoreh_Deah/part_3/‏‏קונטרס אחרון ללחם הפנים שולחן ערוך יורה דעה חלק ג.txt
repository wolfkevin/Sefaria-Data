
@22ראה ראיתי הרבה ראיות שראוי ונכון להעתיק כאן קצת פסקי ההלכות הנהוגות בזמנינו הן מפוסקים האחרונים הן מפנקס הארצות שנכתבו בכ"י הגאון הסמ"ע בשנת שס"ז ביריד גר א מ נ י ץ. (וזה החלי בעזרת צורי וגואלי): 
@11א) @33הגאון בעל חלקת מחוקק קרא תגר (בק"ק ווילנא על ההיתר כסף זקוקים שעושין עכשיו במדינתו שהלוה מודה שיש לו כסף ברשותו וה"ה על שאר סחורה נמי אסור. א"ל שהוא ידוע שיש לו כל סחורה זו ברשותו ולא עת"י הודעתו) וביטל היתר זה של זקוקין כסף (ובב"י סי' קס"ב מיישב המנהג וכתב דיש לסמוך על ההיתר שיש לו זקוקין כסף) והעמיד על תיקון מהר"ם שהיה מקודם במדינת פולין דהיינו קרוב לשכר ורחוק להפסד ואם יהיה הפסד אזי יהיה הלוה נאמן בשבועה על הרווחים ולא על הקרן וזהו ההיתר של מהר"ם ז"ל ובט"ז השיג גם הוא על היתר זה וכתב שהוא איסור דאורייתא (בסימן קע"ג) אבל מו"ח הגאון בעל מ"א צוה אותי לכתבו משמעות בממרנות דידן סתם בזה"ל נעשה עצ"ה כתיקון מהר"ם ז"ל ומכאן ואילך באתי להעתיק העתקה מפנקס הארצות הנ"ל: 
@11ב) @33וז"ל הסמ"ע כתב בהגהות מרדכי פא"נ וחקק ונדפסו בעט ברזל שם טופס שטר זה והעתקתי מכת"י מהרר"י מאורליינוש דהיתר ללוות ברבית מתוך שטר כזה וז"ל והנני ח"מ מודה שאני חייב לפלוני כך וכך מחמת שהלוה לי לזמן כך וכך והנני מחויב לפרוע לו לזמן ט"ו ימים וכו' וכל זמן שאעכבם ולא אפרעם לו עלי לתת לו במתנה כל שבוע ושבוע שאעכבם מיום הלואה ולמעלה עד יום הפרעון כך וכך פשיטין ממטבע פלוני וכן בכל שבוע ושבוע וכו' וכל זמן ששטר זה יוצא מתחת ידו איני נאמן לטעון שום טענה וכו' עד ותנאי זה נעשה כתקנת חז"ל וכו' ולבסוף כתב שיחתום הוא עצמו בשטר ועוד עדים אחרים עכ"ל. ואף שב"י פסק דהוי רבית קצוצה לכו"ע וגם מור"ם סימן קע"ז הביא שאסור לעשות כן מ"מ כיון דמצינו שהם הקילו ופרסמו הדבר בתיקון הנוסח והטופס לרבים ש"מ דשרי. ומצוה לגלות היתירים שהם אליבא דהילכתא ונאמני הקהלה והם יורו הדרך ואיש על פי ענינו וכן יכתבו על גבי השטר שנעשה באופן זה וההיתר הנ"ל: 
@11ג) @33כל איש ואשה לא יעשו שום הלואה או שום התעסקות או נתינה על הסחורה בענין שיהיה לו מעסק ההוא ריוח עכ"פ שזהו רבית קצוצה בהלואתו ויוצא בדיינים אלא צריך להיות קרוב לשכר ולהפסד בשוה וגם צריך ליתן ללוה או למתעסק שכר טרחו ועמלו אלא שהקילו חז"ל בזה ואמרו שבאם התנה המלוה או הנותן עם הלוה או המקבל בתחלת הלואה או העסק ליתן לו בעד טרחו ועמלו אפילו דינר אחד ונתרצה הלוה או המתעסק שפיר דמי: 
@11ד) @33ואף אם יאמר הנותן להמתעסק בתחלת העסק הריני נותן לך מאה זהובים התעסק בהן למחצית שכר והפסד ואני אוותר נגדך זה שאף אם תרויח יותר מארבעים בכל משך שנה זו הרשות בידך ליתן לו כ' זהובים וכל המותר ישאר בידך ואם תפסיד יהיה חצי הפסד עלי אפ"ה צריך ליתן לו שכר טרחו דבר קצוב והכי מוכח בהדיא בגמרא ולא כמו שנוהגין להקל בזה: 
@11ה) @33וצריך ג"כ שיאמין המלוה או הנותן ללוה או למקבל על שבועתו באמרו שיהיה לו הפסד או שלא היה לו ריוח אלא כך וכך ואין להם לבוא על הלוה או על המלוה או על המקבל בתחבולות כגון לומר השביעני בין אשרי ולמנצח בבהכנ"ס ברבים וכיוצא בו באופן שימנע בוודאי מלישבע ויצטרך ליתן לו ריוח או לפחות לא יהיה לנותן או להמלוה הפסד אלא ישבע לו שבועה חמורה בנק"ח או לפעמים בשבועה פתיחת ארון הקודש וכדין שבועת השותפין שמחמירין בה לפעמים לפי הענין נחשד הלוה או המקבל בעיניו שישבע לשקר אזי ימנע מתחלה ולא יעשו עמו הלואה או העסק. וגם צריכין להיות עניינים הללו מבוארים בשטר איך שקבלו למחצית שכר והפסד ושנתן לו שכר עמלו ושהאמינו על שבועתו וידעו ויבינו זה הלוה או המקבל מיהו אם אינו רוצה לגלות זה להלוה או להמקבל שיהיה נאמן בשבועה יכול להסתיר ממנו הדבר אבל עכ"פ יסכים בדעתו להאמינו בשבועה כשיהיו חילוקים ביניהם: 
@11ו) @33ואם אינו רוצה הלוה או המקבל או הנותן לקבל עליו אחריותו דחצי הפסד בכל משך שנה יכול לעשות עמו בדרך שיתנה עמו בתחלת העסק ויאמר הריני מוסר בידך מאה זהובים והתעסק בהם על אחריותי גניבה ואבידה ואונס עד שתעלה מהן ריוח דרך משל כ' זהובים ויתן לו ע"ז שכר עמלו שלא יהא כרבית מוקדמת ומשם והלאה ישאר הקרן והריוח בידך עד כלות השנה ואם ירצה יקח מידו ך' זהובים ריוח מיד כשהרויח ך' זהובים ויתעסק בקרן לבד וצורך הלוה או המקבל שהרי כבר נתן לו שכר עמלו: 
@11ז) @33וה"ה איפכא דיתעסק תחלה הלוה או המקבל על אחריותו וטובתו עד שיעלה לסך מה שמתנין ביניהם ואח"כ יקח אותו המתעסק או הלוה אותו רווח ומתעסקין מכאן ואילך בהקרן לבד לטובת המלוה או הנותן עד כלות השנה על אחריותו וטובתו ונותן לו בשבילו שכר טרחו שלא יהא בו רבית מאוחרת וגם יאמין ללוה או להמקבל בשבועה כאומרו שלא היה לו ריוח או כמה היה או היה בו הפסד וה"ה שיכולין לומר להלוה או להמקבל עסוק בחצי שנה הראשונה מהיום על אחריותי וטובתי ובחצי שנה השניה עסוק על אחריותך וטובתך או איפכא ויתן להם שכר עמלו ויאמינו בשבועה כנ"ל: 
@11ח) @33והסוחרים בירידים שכבר קנו הסחורה ואת"כ לוקחין מעות לא יפה הם עושים וכשאירע כן צריך להקנות להם הסחורה בק"ס או במשיכה או בהגבהה או בדרך התגרים לפי הזמן לאחר שקנו ממנה הסחורה יתנוהו לו בעיסקא אבל נתינת המעות לא מהני לקנות הסחורה כי המעות אינם קונות לפעמים אין לסוחרים שום סחורה במקום הלואה כי כבר מכרוהו והם חייבים לאחרים ולוקחין המעות לפרוע חובתן אז צריכין להקנותם להנותנים בעסקא בק"ס סחורתן ועסקיהן שיש להם במקום אחר ושכל ריוח והפסד שיהיה להם מזה יהיה למתנה ובשכר עמלו ובנאמנות כנזכר לעיל: 
@11ט) @33וא"צ לעשות הק"ס בפני עדים כי לא אברי סהדי אלא לשקרא אלא סגי במאי דנותן המלוה והנותן סודר שלו להלוה או להמקבל וא"ל קנה ממני מקצת סודר זה וחליפיו תקנה לי סחורותיך כנ"ל בכל מקום שהוא וע"ד זה מקנה לו גם כן משכנות ש"נ שיש ללוה בביתו כשמלוה עליהן ונאמן הלוה או המקבל לומר שיש להם סחורות או משכנות ש"נ: 
@11י) @33ומי שאין לו משכנות ש"נ ולא סחורה וצריך למעות אם יש בידו שטרי חובות שחייבים לו אחרים יכול למכרם לחבירו בפחות מסכום שנכתוב בשטר על האחריות דהלוקח דבאם יעני זה שחייב לו יפסיד הלוקח ואסור למוכר להיות בערבות אחריות זה ועי' סי' קע"ג ס"ד אבל באחריות הבאים מחמת המוכר כגון אם ימצא שכבר הוא פרוע או שיטרפנו בעל חוב מוקדם יכול להיות המוכר בערבות להלוקח באחריות הללו: 
@11יא) @33ואם אין בידו שט"ח על אחרים רשאי לפייס לחבירו שיתן לו שט"ח עבורו על אחרים וימכרם בפחות לצרכן (הג"ה) וכ"כ בס' חכם לב מצוה תקל"ד וז"ל נכסי יתומים התירו רז"ל ליתן קרוב לשכר ורחוק להפסד והנכון לדעתי תקנה לדבר שילוה שט"ח מאיש אחר המאה ר"ט זמן תשלומין על ג' חדשים וילך להמלוה וימכור השט"ח בפחות על צ' ר"ט כי רשאי למכור חפציו בפחות ואף אם אח"כ ישלם החתום על השטר מאה ר"ט והלוה ישלים לו העשרה ר"ט עכ"פ המלוה יעשה כל עניניו בהיתר כי בדרך מקח וממכר זכה בעשרה ר"ט אלו ע"ש (ע"כ הגה"ה): 
@11יב) @33וה"ה שרשאי ראובן לפייס לשמעון עד שיתן לו שט"ח אנפשיה בכך משל על ק"כ זהובים שחייב שמעון לראובן זה אחר שנה וראובן ימכרנו ללוי בעד ק' זהובים ולוי יגבה משמעון ככלות השנה ושמעון מראובן ומותר דכיון דאין ללוי שום עסק עם שמעון ולא דבר עמו כלום מהלואה זו מעולם: 
@11יג) @33וע"ד זה יכולין לעשות הקהל שיקחו שט"ח שיש ביד יחידי הקהל או יחתמו היחידים עתה על סך מה שחייבין הם זמן פרעון אחר שנה וימכרהו בפחות לאחרים אך ורק שבזה שחייבים הם צריכין שיסלקו היחידים מאותו חוב דהיינו שיתנו חלקם המגיע עליהם מחמת חוב הזה במזומנים דאל"כ ה"ל כשולח שט"ח שלו ע"י אחר ללוות לו מאה זהובים ויתן לו ק"כ זהובים ככלות השנה דאסור וטעות הוא ביד הנוהגין היתר להשאיל מחבריהן משכנות ש"נ בידן ולווין עליהם מעות לצרכן ברבית וחוזרין ופודין אותו מידיו לאחר זמן הרבית שנותן הוא רבית גמור הוא: 
@11יד) @33להלווים מעות לצרכן ברבית מחבריהם ובעד הרבית לבד מניחין ביד המלוה משכנות ש"נ דאיסור גמור הוא דלא אמרו לעשות כן כ"א כשהלוה הישראל הקרן לצורך העובד כוכבים ה"ל משכנות ש"נ ובעת הריוח ערב לו ישראל או איפכא כיון דאין הרבית מתרבה על הישראל שהרי לעובד כוכבים הלוה מ"ה מותר משא"כ כשהלוה הלוה לצרכו דהרבית מתרבה עליו מה לו שנותן הרבית מכיסו או ממשכנות ש"נ שבידו כיון שגם כן חסרון כיסו הוא: 
@11טו) @33הנותן מעות בעסקא וכלתה השנה טוב להתנות עמו מחדש שיעמדו גם מהיום והלאה בעסקא ואם לא יבא זה אל זה ולא התנה והמקבל מתעסק בהסחורה שבאה לידו ע"י עסקא של אשתקד הריוח הוא לאמצע ואם הפסד נ"ל שההפסד על המתעסק לחוד: 
@11טז) @33אסור למכור סחורה בההקפה יותר משויו בדבר ששומתו ידוע וגם אם אין שומתו ידוע שלפעמים באים שרים או פריצים וקונין אותו ביוקר משויו לרוב מ"מ אסור ליתנו בהקפה כ"כ ביוקר עד שנראה שנותן בעדה כ"כ בשביל אגר נטר: 
@11יז) @33וכן בנתינתו מעות על הסחורה כגון עורות ושעוה והדומים להן קודם שיצא השער וכ"ש כשיצא השער והוא נותן על הסחורה שהוא מדמי יציאת השער לאותה סחורה הוא איסור גמור אם לא שיש למוכר מאותה סחורה כ"כ כמו שפוסק עמו ולא שייך בזה דין דמלוה אדם על סאה א' חטים כמה סאים ואם הסחורה שנתן עליה אין שומתו ידוע יכול לקצוץ עמו בקצת בפחות משויו לרוב העולם וכדין המוכר בהקפה דבר שאין שומתו ידוע עכ"ל: 
@11יח) @33ואם נותן למתעסקים עם כפרים על דבש או שעוה שהם דברים הנולדים וההוים תמיד בכל שנה ושנה ביד הכפרים ויש להם משא ומתן טובא עמהן רשאי ליתן להם מעות בפחות על זמן כשיעור שהם יכולים לקנות מכפרים מיהו בשאר סחורה אין שייך זה: 
@11יט) @33והדרך כלל לכל מיני סחורות יעשו כדרך הזה שאם ירצה ראובן ליתן לשמעון שהוא קצב על העורות או חלב יעשה עמו עסקא בקצבותו ויאמר הריני נותן בידך ק' זהובים לחצי ריוח והפסד לחצי שנה ונותן לו שכר טרחא ונאמנות בשבועה כנ"ל והברירה בידך שאם תרצה לסלקני מכל רווחים שבעולם שיעלה לו מכל הקצבות תתן לי העורות בכך וכך או חלב בכך וכך ומותר כל הריוח ישאר בידך ואם תפסיד יהיה לחצאין וה"ה לנותן למי שאינו קצב מותר להתנות עמו כך בעסקא לזמן מה ויעשה כן וגם בשאר מיני סחורות יעשה על דרך זה ודווקא בעסקא והברירה ביד המקבל: 
@11כ) @33ההולך למקום שקונין הסחורות בזול מותר ליתן לו לחבירו מעות שיקנהו שם בזול ויביאהו למקומו שהוא מקום היוקר ולאחר שיבא למקום היוקר יכול למכרו אפילו המביא שקנאו בזול כפי השער של שם או מעט יותר בדבר שאין שומתו ידוע אף שלא נתן לו שכל עמלו וגם אחריות הדרך היה על המביא שהרי אין כאן אגר נטר כלל לפי שקנו כפי השער או שאין שומתו ידוע וגם בדרך הליכתו לא נהנה המביא מהמעות: 
@11כא) @33מה שנוהגין הסוחרים שלווין זה לזה מעות ביריד ע"מ שכשיחזיר לביתו ילוה לו כפל או לזמן יותר ארוך הוא אסור לכ"ע ואפילו כשמלוה לו כסך הזה וכזמן הזה יש בו פלוגתא ומיהו אם מלוה לו בלא תנאי ואין מקפידין זה על זה אם יחזור וילוה לו כסך זה וזמן הזה או פחות והברירה היא ללוה הראשון שחוזר ולוה לו כפי רצונו נראה שאין להקפיד בזה דלמאן דמתיר שוה בשוה מתיר נמי כשמלוה לו לפעמים יותר כשירצה אבל למאן דאוסר שוה בשוה אפילו בפחות נמי אסור: 
@11כב) @33המוכר לחבירו חטים בזמן הקציר שהן בזול ע"מ שיפרע לו בניסן כשער שיהיה אז מותר ובלבד שלא יקצוץ עמו בשעת המכירה בדבר פסוק שהרי יכול להיות שלא יהיה בניסן יותר ביוקר ממה שהן עתה וה"ה למוכר לו כל כיוצא בזה: 
@11כג) @33והדרך היותר נכון בעיני הוא זה דמי שרוצה ליתן על עורות יתן להקצב חמשים זהובים על זמן מה ויאמר לו הריני נותן לך על עסקא דקצבות פלגא אגר והפסד ונותן לו שכר טרחא והברירה יהיה בידך שבאם תרצה ליתן לי הריוח שלי בעורות שתקצב ותתן לי עור של שור בכך וכך ועור של פרה בכך וכך ואז יהיה הריוח של הקצבות מכשרות הבשר והחלב ושאר ענינים כולה שלך והרי זה מותר ודומה לעסקא דעלמא דאם א"ל הברירה בידך אם תרצה ליתן בעד רווחים כ' זהובים שרי ויכול לומר אל תהיה נאמן שהפסדת כ"א בעדים וכמש"ל וק"ל ועד"ז יכול לעשות בנתינתו על שאר סחורה אבל עכ"פ צריך להיות הברירה ביד המקבל אע"פ שכל אלו דברים תמוהים ונראין כהערמה מ"מ לצורך שעה אין לאסרם כדי ליתן מחיה לבני ברית. (ע"כ העתקתי דברי הסמ"ע מפנקס הארצות): 
