
@22(סימן ק"ל ט"ז ס"ק א') 
@11משמע דווקא שעדיין שם הוא וכו'. @33וגם שם ס"ק ב' שכ' גם במהרי"ל ראיתי מחלק בין נקב דק ובין נקב רחב קצת שבשעה שסותם העובד כוכבים את הנקב יש לחוש שנכנס מן בשר אצבעו בפנים ואוסר ובמדינות אשכנז נוהגין לשלוח כמו שמפורש בשו"ע בלי שום יהודי רק שחותמין בכמה חתימות סביב המגופה ובין החשוקים וגם אם שתה העובד כוכבים בקנה חלול בזמנינו יש להקל. יהודי אחד שהביא כמה חביות יין בלי שומר יהודי רק בחתימת החביות והחשוקים ולא מונחים בשקים וטען שכן נוהגין בקהילתו הורה לאסור לבני הקהילה שיעשו כמנהגם שהוא להחמיר ולא כפי מנהג הקהילה שהובא ממנו היין שנהגו להקל אך להיות כי היהודי קיבל עליו באלה ובשבועה שלא היה יודע מתיקון הקהילה זו לכן קונסין אותו שימכור היין ההוא מבלי שירויח בו כל עיקר אלא דווקא לפי הערך שקנאו והוצאותיו שהוציא עליו. בה"י: 
@22(סימן קל"א שו"ע סעיף א') 
@11ובדיעבד אפילו בחותם אחד כו'. @33כתב הט"ז ה"ה מפתח לחוד אבל הש"ך כתב ובחותם א' בדיעבד ובשו"ת שלי הארכתי והכרעתי כט"ז שמפתח לחוד סגי היינו בהפסד גדול אבל בהפסד מועט צריך דווקא חותם: 
@22(סימן קל"ג בשו"ע סעיף ה') 
@11ומוזג לעובד כוכבים וכו'. @33כתב בהגהות מרדכי דבזמן הזה מותר למזוג לעובדי כוכבים בסתם יינם: 
@22(סימן קל"ז בש"ע סעיף ה') 
@11לא נתיר כו'. @33כתב העט"ז דלדידן מותר לכתחלה לתת בו יין פעם אחרת ומה שכתב הש"ך עליו דמיירי בשעת הדחק והפסד שצריך לכלים ואם לא יתן לכלים אלו יהיה לו הפסד הוא דוחק גדול גם להרא"ש הוא מותר ואנן קי"ל דבס' ע"כ אין להחמיר בדברי דרבנן: 
@22(סימן קל"ח בש"ע סעיף ח' בהגה"ה) 
@11סגי ליה בהדחה כו'. @33כתב בהגהת אשר"י היינו בכיבוס שרגילין לכבסם בכמה כיבוסים באפר וכיבוס בחמין בכלי שני אבל משמעות המור"ם אפילו בצונן ומ"ש הש"ך דהיינו דווקא בכיבוס שרגילין שחובטין אותן כמה פעמים ואנו נוהגין כהגהת מור"ם רק סתם הדחה וכן המשמעות המרדכי דכתב בזה"ל וכ"ש בכיבוס שלנו דהוי במי אפר וחובטין אותם עכ"ל משמע מתחלה שכתב בהדחה איירי בלא חבטה אך באשר שהרא"ש כתב שצריך אפר נראה להכריע באם שנפל יין רותח צריך לכבוס באפר וחמים בכלי שני אבל נשפך יין צונן מותר בהדחה בעלמא גם בהגהת אשר"י לא מזכיר חבטה: 
@22(סימן קל"ט בש"ע סעיף ג') 
@11כגון בשר וכו'. @33כגון יין בשר שמנים כצ"ל ולפי מה שכתבתי בס"ק ד' (כמובא בבאר היטב סק"ד בשם הב"י) יפה כוון הדרישה אפי' בשר חיה ועוף מקרי תקרובת ודלא כט"ז ע"ש: 
@22(סימן קמ"א בש"ע סעיף ד') 
@11וצורת חמה ולבנה וכו'. @33עט"ז שכתב ולא יפה עושים שמציירים במחזורים בתפלת גשם צורות המזלות. כתב מהר"י טראני מנורו' שמציירין בהם פרצוף אדם אסור לקיימן אפילו שאין כל הצורה שלמה כדברי הרא"ש. עוד כתב אבן א' מצוייר בה צורת ארי בולט שהונח בהיכל קודש יש ליטלה. מה שכתב גבי מנורה אפילו כשאין כל הצורה שלימה נראה לי אפילו אם היה מתחלה עשויה צורה שלימה ואחר כך פוחתה נמי מועיל רק זה נ"ל שיפחת באופן זה שיהיה ניכר באשר שהן גדולות ולא דמיא לטבעת של ר' יהודה דאמר סמי עיני דדין שהוא קטן אבל בדבר גדול צריך לפחות החוטם כולו שיהא ניכר: 
@22(שם סעיף ו') 
@11צורות הבהמות וכו'. @33כתב בהגהת אשר"י דאין לצור בבהכ"נ צורות שלא יהא נרא' כמשתחוה להם ע"כ. ולכאורה נראה דוקא בכותל המזרח שמשתחוין שם ובעו"ה ראיתי בכמה קהלות קדושות שאינן נזהרים בזה וא"י טעם שלהם אדרבה שראוי למחוק מכל הדפנות שמציירין צורות דהא יש באיזה בהכ"נ הפתח בצד דרום או בצד צפון וכשיוצאין מבהכ"נ משתחוים לצד שכנגדו א"כ אסור להיות שם שום צורה וכל מי שיש בידו למחות ואינו מוחה עתיד ליתן את הדין: 
@22(סי' קמ"ב סעי' ד') 
@11הסיק בהם את התנור. @33מכאן מאריכין כל הפוסקים והכלל שזה וזה גורם מותר רק בשאר איסורים אבל בעבודת כוכבי' ראוי להחמיר אף בזה וזה גורם: 
@22(שם סעיף ט"ו) 
@11אסור לשמוע וכו'. @33וכן ולהריח בריח של עבודת כוכבי' רשב"א. כתב רי"ו אסור לאדם לזמר זמר נעים לפני עובד כוכבים פן ינגן לעבודת כוכבים שלו אותו ניגון וכל ניגון שמנגנין לעבודת כוכבים לא יעשה אותו ניגון להקב"ה. מי שיש לו בן קטן לא ירננו לו שירים של עבודת כוכבים. ספר חסידים: 
@22(סימן קמ"ג שו"ע סעיף א') 
@11מי שהיה ביתו. @33כגון שהיה בנין ביתו תחלה ואח"כ עשה העובד כוכבים חלקו לעבודת כוכבים: 
@22(סימן קמ"ו בש"ע סעיף ט"ו) 
@11ולכנות לה שם גנאי. @33ודוקא בארץ ישראל אבל בח"ל לא ש"ך. והט"ז כתב מה שכתב הפרישה בשם רש"ל קאי דוקא ארישא דצריך לשרש אחריה בזו דווקא בא"י שצריך להיות מנוקה ומטוהרה ומביא ראיה מרמב"ם דכתב ובח"ל אין אנו מצווים לשרש אחריה ע"כ ובנקה"כ כתב בזה"ל ול"נ דאין כאן ט"ס דכיון בש"ס קאמר דהא דצריך לשרש אחריה נפקא לן מואבדתם את שמם מן המקום ההוא וכן הא דצריך לכנות לה שם גנאי יליף נמי מהאי קרא אם כן משמע דוקא במקום ההוא הוא דאיכא מצוה אבל לא בחו"ל עכ"ל. ותמיה לי אדרבה בש"ס משמע דילפינן כל חדא מקרא בפני עצמו אי ילפינן לכנות לה שם גנאי מואבדתם את שמם ילפינן לשרש מאבד תאבדון זהו לרבנן ולר' עקיבא ולר' אלעזר ולר' יוסי בר"י נפקא לשרש מואבדתם את שמם ולכנות לה שם גנאי נפקא משקץ תשקצו לכן ממ"נ קאי המקום ההוא או לשרש או על לכנות לה שם גנאי ויפה כוון הט"ז לכן כתב הטעם דצריך להיות מנוקה ומטוהרה באשר שיכול לומר שואבדתם את שמם קאי על לכנות ודו"ק וכמו שהביא ראיה מהרמב"ם: 
@22(סימן קמ"ז בש"ע סעיף א') 
@11ואסור להזכירה. @33לא יאמר ישראל לעובד כוכבים אני אלוה לך עד יום איד של עבודת כוכבי' פלונית ועד יום של אותו קודש אלא יאמר עד כך וכך שבועות דכתיב ושם אלהים אחרים לא תזכירו. ס' חסידים: 
@22(שם סעיף ה' בהגה"ה) 
@11אלהיך יהיה בעזרך. @33כתב בספר חסידים לא יאמר לעובד כוכבים באמונה שיש לאלהיך ולא יאמר אני משביעך על אמונתך ולא יאמר אדם כשהוא רוצה לישבע לעובד כוכבים אשבע באלהותו לשקר גם זה לא יעשה. אם יאמר העובד כוכבים אלהינו או אדונינו יעזרך או יצילך או יהיה עמך אל יענה היהודי אמן כי כוונתו על אלוה שלו אבל אם יאמר אלהיך או אדוניך יצילך אז יענה אחריו אמן: 
@22(סימן קמ"ט בש"ע סעיף ב' בהגה"ה) 
@11לילך דרך אותו חצר וכו'. @33ומ"מ כל מה שיכול להרחיק עצמו שלא לילך דרך שם ירחיק דכתב בספר חסידים דכל ההולך דרך שם אין תפלתו נשמעת תוך ל"ו יום. ד"מ: 
@22(סימן ק"נ בש"ע סעיף ב') 
@11מפני שנראה כמשתחוה לה כו'. @33כתב בס' חסידים כשבא אדם לעשות חלונות לביתו לא יעשום כנגד עבודת כוכבים שאם יפתח נראה כמשתחוה ועוד שתדיר פונה כנגד עבודת כוכבים וכתיב אל תפנו אל האלילים ולא ישים על חלון ספרים נגד עבודת כוכבים. ובבהכ"נ לא יהיה לו חלון פתוח כנגד עבודת כוכבים: 
@22(סימן קנ"ו סעיף א' בהג"ה) 
@11ונהגו להקל. @33עי' ש"ך מש"כ ואותן בני אדם מה שמסתפרי' כו'. ולענ"ד דמותר מטעם דכתב הפרישה דנהגו להקל משום דאנו נותנין שכר ולא חיישינן כמ"ש המור"ם בסימן קנ"ה אבל אם עושה בשכר בכל ענין מותר דחייש לפסידא דאגרא ומכ"ש להרוג בידים: 
@22(סימן קנ"ז סעיף א' בהג"ה) 
@11ואם הוא בפרהסיא. @33ועי' בשו"ת שלי סי' כ"ד אם העובד כוכבים רוצה להשביע ליהודי המחוייב שבועה שיעמוד על עור של חזיר ורצו כמה רבנים לדמות שהוא בפרהסיא והוי כמו ערקתא דמסאנא ויהרג ואל יעבור ולי נרא' דלא דמיא כלל לערקתא כמ"ש הרמב"ם ושאר אחרונים דהטעם שלא ילבוש מלבוש עובד כוכבים שהיא מצות ל"ת אבל בזה גם העובד כוכבים על הרוב ואחד מאלף שישבעו על העור חזיר והעובד כוכבים הרוצה שישבע כך רצונו להכעיס לישראל ואין כוונתו להעבירו על דת רק אם יוכל להציל במיעוט ממון שלא ישבע כך יציל מפני חילול השם ועוד ראיה דכתב כה"ג שעובד כוכבים א' רוצה להשביע לישראל בשם המיוחד. ודוקא בגילוי הראש כתב לבסוף בזה"ל א"י כל כך איסור מפורש שלא להזכיר השם להדיא ובגילוי ראש לצורך שבועות שמחוייב בהן דהא לאו הזכרה לבטלה שצורך הוא לעמוד החוק שלא להאמין על שבועתו ובגילוי הראש לא אשכחן בהדיא קפידא לאיסור ע"כ: 
@22(שם סעיף ב') 
@11אסור לאדם וכו'. @33כתב בספר חסידים ישראל ששומע שאומרים עליו שהוא עובד כוכבים צריך שיאמר ישראל אני: 
@22(שם) 
@11לשון דמשתמע כו'. @33עש"ך ס"ק י"ח מ"ש בשם רש"ל דוקא משום סכנות נפש כו'. ולי נראה בזמן הזה אף לע"ה רשאי לומר לשון דמשתמע לתרי אפי אצל המוכסים דסתם מוכסין עובד כוכבים גזלן הוא כמו שכתבתי בשו"ת שלי בעטרת צבי סי' קכ"ח ע"ש באריכות ועוד הא כתב כה"ג בשם הר"ן דלומר עבדא דנורא אני שרי אפי' לע"ה ואפי' אין כאן אלא אונס ממון ע"ש ומכ"ש כאן: 
@22(שם בהג"ה) 
@11רק במקום סכנה כו'. @33כתב כה"ג אפי' אשה אסורה לומר שהיא עובדת כוכבים אבל אם היתה בדרך ושמעה שפוגעים בה עובדי כוכבים יכולה ללבוש בגדי עובדות כוכבים: 
@22(סימן ק"ס ש"ע סעיף ה') 
@11מועלת מהילה ומחילה באונס לא מהני. @33ולפיכך אלו שמשביעין את הלוה בשעת הלואה שיעשה להם מחילה אחר הפרעון כי עבדי לא מהני דמחמת אונס השבועה עבדי אא"כ מודים על עצמן שמוחלין בלב שלם ואף שלא מחמת השבועה ובאם שתק אף שמעשים מוכיחים שמוחל לא מהני אלא שצריך לומר בפירוש שמחל ונראה לי כשהם חייבים לאחרים לא מהני מחילה שלהם כמ"ש בעטרת צבי שאלה ע' ע"ש: 
@22(סעיף ט"ז בהג"ה) 
@11אין שליח לדבר עבירה. @33הב"י ולבוש וט"ז כתבו דתלמיד טועה כתב זה אף שהש"ך מיישב המור"ם עי' בת' שלי שהבאתי ראיות גדולות כפסק הט"ז אך נראה לי דאין יכול להוציא בדיינים דהוי רבית דרבנן כדי שלא להרחיק הפלוגתא דלסברת הש"ך מותר לכתחלה ולסברת הט"ז יהיה יוצא אף בדיינים לכן המוציא מחבירו עליו הראיה: 
@22(זעיף כ"ב) 
@11מפני פקוח נפש כו'. @33עט"ז ס"ק כ"א מה שהקשה למה הביא השו"ע דין כו' ע"ש. ולי נראה דיש חידוש הדין אף שיכול ללוות מן העובד כוכבי' רק שממהר לעשות והלוה מן הישראל כדי שיהיה בטוח בודאי וה"א שהלוה חייב משו' לפני עור כו' קמ"ל דאינו חייב: 
@22(סעיף כ"ג) 
@11שכל מלאכה כו'. @33הט"ז כ' שמותר לעשות זה והש"ך חולק עליו אבל בזה נראה לי בדין זה אם אין רגיל לעשות בלאו הכי כתב המור"ם דאסור ולפי הט"ז מותר לעשות ואפשר בזה. אפילו הש"ך לא פליג עליו בנקה"כ: 
@22(סימן קס"א בשו"ע סעיף א') 
@11בתוספת. @33כתב בשלטי הגבורים הלוה לו מאה במאה ועשרים אע"פ שהוזלו עד ששוין הק"כ בעת שמחזיר לו כמו שהיו שוין הק' הרי זה ר"ק דאחר שעת הלואה אנו הולכין: 
@22(שם בהג"ה) 
@11אגר נטר אסור. @33כתב הריב"ש הלוהו מאה ומתנה לתת לו עשרים לשנה עד שיפרענו מעצמו אך שהמלוה לא יוכל לנגשו על הקרן כי אם על הרבית לבד הוי ר"ק: 
@22(שם ס"ב) 
@11יוצא בדיינים. @33כתב הט"ז דווקא ע"י תביעה עי' בשו"ת שלי בספר עטרת צבי סימן ט' הוכחתי בראיות גדולות שאין צריך תביעה גם כהיום מצאתי בכה"ג שחולק עליו ג"כ ושמחתי אך בראיות אחרות ומתרץ רש"י בע"א ולא כמו שתרצתי ע"ש: 
@22(שם סעיף ה') 
@11אבל אין ב"ד. @33כתב הש"ך ס"ק ח' נראה אם כבר החזיר הרבית עפ"י ב"ד או מעצמו ואח"כ חזר ותפס משל לוה בעד הרבית יורדין לנכסיו דהא ה"ל גזל וכן אם מתחלה לקח ר"ק בע"כ של לוה עכ"ל הש"ך וקשה לי היאך כתב אם מתחלה לקח בע"כ יורדין לנכסיו א"כ מאי קפריך בגמרא דב"ק דף צ"ד ע"ב אהא דקתני מלוי ברבית שהחזירו אין מקבלין מהם והמקבל מהם אין רוח חכמים נוחה הימנו מהא דתנן הגזלנים ומלוי ברבית אע"פ שגבו מחזירין ומתרץ הגמרא מחזירין ואין מקבלין מהם ואי אמרת שיש חילוק אם מתחלה לקח מדעת או בע"כ כסברת הש"ך יש לחלק הא דקתני הגזלנים ומלוי ברבית איירי שהיו נוטלין בע"כ ודו"ק: לו מעט מאותו מטבע של נחושת וזהו דבר קל ובכה"ג ג"כ הביא סברות לאסור ולהתיר ונ"ל כמ"ש. כ' בה"י דעכשיו בזמן הזה במדינות פולין וליטא שנתהווה מטבע שקורין רוטי"א שילינגע"ר שמי שצריך מטבע של כסף או זהב צריך ליתן לו השילינגר לפי העת ואין להם מקח שוה לפעמים הוא נותן יותר על סך הקצוב קודם שנתהוו אפשר לומר שמותר משום דבאותו זמן שלוה מקרי יצא השער: 
@22(שם סעיף ה' בהג"ה) 
@11דלא מהני בלא דעת הלוה. @33והקשה הט"ז סק"ח מ"ש מפרוזבול דמהני אפילו שלא בפניו דהקילו בו מפני שהוא מדרבנן וכאן נמי מדרבנן וק"ו הוא מפרוזבול דכאן מסתברא דניחא ליה ללוה בזה שהוא מקנה לו דאל"כ יעשה גם הוא איסור וצ"ע. ובנה"כ חולק עליו דהתם ההיתר הוא מדרבנן ע"כ. וקשה לי דהא כל שמיטת כספים בזמן הזה מדרבנן ולזה כוון הט"ז אך להדיא כתב בתשובת הרא"ש מקור דין זה בזה"ל ומ"ש שיקנה המלוה ללוה ע"י אחר היכא מצי מזכה דבר שהוא חובתו כי יותר חפץ שלא יהיה לו בשעת הלואה כדי שאם יוקרו שיפרע לו כשעת הלואה וגם לא שייך למימר לא שביק היתירא ואכיל איסורא דליכא וודאי איסור דלא סליק אדעתיה שיוקרו כדי שידקדק שיהיה לו בשעת הלואה ואם יוקרו מצי לגבות חובו כשער של עכשיו בלא איסור עכ"ל. נמצא כתב בהדיא האשירי דליכא וודאי איסור ובזה מתורץ הקושיא של הט"ז דגבי פרוזבול בוודאי ניחא ליה כדי שיהיה לו נאמנות לגבי מלוה וילוה לו עוד בפעם אחר אבל הכא לא שייך זה ודו"ק: 
@22(סימן קס"ג בשו"ע סעיף ג') 
@11אמר לו הלויני מנה כו'. @33ואם אמר ראובן לשמעון הלויני מנה ואמר לו מנה אין לי חטים במנה יש לי ונתן לו החטים ומכרם ללוי בצ' שיכול שמעון לקנות החטים מלוי ואין בזה שום איסור אפילו יפרע לו ראובן המנה במעות כיון דיש יד א' באמצע ג"ת: 
@22(סימן קס"ה סעיף א' בהג"ה) 
@11ואם גזר המלך. @33כלל בדיני רבית כל מקום שיש רבית לא מהני דינא דמלכותא אבל במטבע יש דינא דמלכותא ובאם שהלוה לו מטבע טאליר וכתב בכתב שיחזור לו טאליר והוקרו מחמת זול של מטבע אחרת אפילו יותר מחומש ישלם לו דוקא המטבע טאליר ואין בו רבית: 
@22(סימן קס"ח קס"ט סעיף י"ד בהגה"ה) 
@11שהוא יפרע קרן ורבית. @33עש"ך ס"ק מ"ט מ"ש דווקא היכא שאין המשכון טוב להלוות עליו וכו'. ולי נראה אף שהמשכון הוא טוב דהא מהיכא תיתי למימר לישראל שהוא יתן קרן ורבית צ"ל שהמלוה חושש שסתם עובד כוכבים אנס הוא ושמא לא יתן לו הריוח כנהוג לכן אומר שיהא בוטח עליו שהוא יפרע והוי קצת סמיכה עליו לכן אסור ובפרט בזמן הזה כל המלוה ברבית חוששין לדבר זה ואינם רוצים לצוות על המשכנות של עובד כוכבים שחוששין שמא העובדי כוכבים לא ירצה ליתן רווחים גדולים ועיקר סמיכה שלהם הוא על הישראל שזהו רבית קצוצה ובאמת קצת נוהגים שהישראל נותן לו ש"ח על צד היתר לבטחון אף שהמשכון הוא טוב וקצת קונים המשכון מהישראל עצ"ה: 
@22(שם סעיף י"ז בהג"ה) 
@11י"א דמנהיגי הקהל כו'. @33כתב בס' הזכרונות שמעתי תיקון יפה לשותפין שהולך אחד מהם ליטול מעות מן העובד כוכבים ברבית לחשבון השותפות כדי שלא יבואו לידי איסור רבית שישלם לעובד כוכבים מיד ממעות השותפין רבי' המעות שלקחו ממנו ומעתה נמצא שלא נשאר עליו לחוב כ"א הקרן לבד ולזמן פרעון אינו נוטל מהשותפין כ"א חלקו של כל אחד ואחד מהקרן ואין כאן רבית ולא צד איסור וכן יש לנהוג בנאמני הקהל ומנהיגי הקהל כשיצטרכו ללוות ברבית מעובד כוכבים בעד כל הקהל ע"כ. כתב הסמ"ע בפנקס הארצות ומי שאין לו משכנות של עובד כוכבים ולא סחורה וצריך למעות אם יש בידו ש"ח שחייבין לו אחרים יכול למכרם לחבירו בפחות מסכום הנכתב בשטר על אחריות דהלוקח דבאם יענה זה שחייב לו יפסיד הלוקח אבל באחריות הבאים מחמת מוכר כגון אם ימצא שכבר הוא פרוע או שיטרפנו בע"ח מוקדם יכול להיות המוכר בערבות להלוקח באחריות שלו ואם אין בידו ש"ח על אחרים רשאי לפייס חבירו שיתן לו ש"ח עבורו וימכרו בפחות לצרכו והנכון לדעתי תקנה לדבר שילוה ש"ח מאיש א' על מאה ר"ט זמן תשלומים על ג' חדשים וילך למלוה וימכור הש"ח בפחות על צ' ר"ט כי רשאי למכור חפצו בפחות וע"ד זה יכולין לעשות הקהל שיקחו ש"ח שביד יחידי הקהל או יחתמו היחידים עתה על סך מה שחייבין הם זמן פרעון אחר שנה וימכרוהו בפחות לאחרים אך ורק שבזה שחייבין הן צריכין שיסלקו היחידים מאותו החוב דהיינו שיתנו חלקם המגיע עליהם מחמת חוב הזה במזומנים דאל"כ הוי ליה כשולח ש"ח שלו ע"י אחר ללות לו מאה זהובים ויתן לו ק"כ זהובים ככלות השנה דאסור וטעות הוא ביד הנוהגין היתר להשאיל מחבריהם משכנות של עובדי כוכבים ולוין עליהם מעות לצרכן ברבית וחוזרין ופודין אותו מידן לאחר זמן דהוי רבית גמור: 
@22(סימן ק"ע סעיף א') 
@11אסור לישראל כו'. @33אין כל הדברים האלו אמורים אלא כשהיה הרבית מפורש בשטר שכתב בו שהלוה לו ד' בה' אבל אם כלל הרבית עם הקרן וכתוב בו שהלוה לו ה' מותר ליכנוס ערב אף ע"פ שהוא גובה מהערב תחלה וכן נהגו היום רוב העם. ש"ג: 
@22(שם) 
@11הרי זה מותר בו'. @33אפי' ברבית מפורש היינו ד' בה'. ראובן שנתערב בעד שמעון לעובד כוכבים וברח שמעון ותפס העובד כוכבים לראובן וע"כ הוצרך ראובן ליקח מעות ברבית לפרוע לעובד כוכבים וב"ד נתנו ביד ראובן חזקות של שמעון שיגבה השכירות ויפרע הרבית ומת ראובן אין כאן רבית כיון שמת ראובן רשד"ם ראובן לוה מעובד כוכבים ברבית ונפטר והעובד כוכבים בקש מעותיו מבן ראובן או שיכתוב שמו בפנקסו מחדש ובין כך נשתתף בן של ראובן עם לוי מן העובד כוכבים לתת לו הריוח שלהם ולוי קבל החצי אחר והלכו והוציאו לו שם המת מפנקס של העובד כוכבים וכתבו שמם זה לזה ערב קבלן פרעון קרוב בעיני שמה שפורע לוי הוי רבית קצוצה: 
@22שם בהגה"ה 
@11אבל א"צ כו' @33כ' הט"ז מכאן נ"ל במי שעושה התקשרות עם חבירו כו' ואפילו אם נתן לו מפקינן מיניה עכ"ל. מה שכתב ואפילו אם נתן מפקינן מיניה הולך לשיטתו דכתב דהוי ר"ק אבל לסברת מור"ם אין מפקינן מיניה ונ"ל עוד אם התחייב בת"כ או בשבועה דלסברת הט"ז דהוה ר"ק בטל השבועה ולסברת המור"ם דהוי א"ר הוכרח הלוה לקיים שבועה ועיקר להתפשר ביניהן שכ"כ מהרר"י גבי דין סאה בסאה כו' והכה"ג הביא בסי' קס"ב היה שם שבועה לא מלאני לבי למעשה להעביר הלוה השבוע' ולכן הטוב בעיני אלהים ואדם שיכופו את שניה' ככל אשר אנחנו עושים פה וה"ה בנידון דידן. ומ"ש עוד הט"ז משותפים שלקח א' מהם מעות מעובד כוכבים ברבית כתבתי בסימן קס"ט בס"ק ט"ו ושם לא מחלק אם זה שמתעסק נטל מהעובד כוכבי' או השני שנתן רק ממון לשותפות הלוה מן העובד כוכבים ונראה שיפה כוון הט"ז אם השני אין מתעסק אין לו ליטול מהשותפות לפרעון הרבית. עוד כתב הט"ז מי שנותן שכירות לערב שיתן הערב לבדו שטר עליו להמלוה בזה ודאי אסור דהא תיכף נעשה לוה שלו ולא של מלוה ע"כ ובנה"כ כתב בזה"ל ואני חוכך בזה דמ"מ השכר לאו שכר הלואה היא אלא שכר מה שמתחייב הוא עצמו בעד חבירו וכמדומה שכן נוהגין היתר עכ"ל ול"נ דיפה כוון הט"ז דהא תיכף נעשה לוה שלו אך קשה לי דזהו אסור אף בלא יטול שכר דהוי ערב שלוף דוץ ואסור והיאך כתב הש"ך כדומה שכן נוהגין היתר אבל בודאי אם שניהם מחוייבים ליתן לעובד כוכבים ואף ששניהם חותמין על הממר"ם אע"פ שדיניהם דהוי ערב קבלני' ואף שמפורש שיכול לתבוע א' מהם רשאי ליטול שכר: 
@22(ש"ע סעיף ב' בהג"ה) 
@11אם לא שהמשכון כו'. @33כתב הט"ז אבל מצד הערבות אין שום חיוב עליו במה שעלה אח"כ ולפ"ז אם היה עושה זה הישראל קנין על זה היה חייב לשלם הכל דערב שלא בשעת מתן מעות מתחייב בקנין עכ"ל. וכעת נדפס מחדש ספר בית ישראל מה שחבר המה"ג מהור"ר ישראל דרשן אב"ד דק"ק קאליש כ' בזה"ל מה שכ' הט"ז ולפ"ז בקנין ע"ז חייב לשלם זה אינו דהא מבואר בדברי ראב"י דאפילו קנין לא מהני עכ"ל וקשיא לי טובא דהא הד"מ חולק על הב"י דכתב והכי נקטינן כמ"ש הראב"י כתב עליו דר"ת והאשר"י לא כתבו רק דברי הראב"ן הכי נקטינן והמרדכי כתב בהדיא דלראב"ן פטור מהרבית משום דהוה ערב שלא בשעת מתן מעות ויפה הוכיח הט"ז והש"ך כתב מיהו כ"ז בסתם ערב אבל ע"ק דינו כלוה עצמו: 
@22(סימן קע"ג שו"ע סעיף א') 
@11ביוקר וכו'. @33כתב הסמ"ע בפינקס הארצות והדרך כלל לכל מיני סחורות יעשו בדרך זה שאם ירצה ראובן ליתן לשמעון שהוא קצב על עורות או חלב יעשה עמו עסקא בקצבות ויאמר הריני נותן בידך ק' זהובים לחצי ריוח והפסד לחצי שנה ונותן לו שכר טרחא ונאמנות בשבועה והברירה בידך שבאם שתרצה לסלקני מכל רווחים שבעולם שיענה לי מכל הקצבות תתן לי העורות בכך וכך או חלב בכך וכך ומותר כל הריוח ישאר בידך ואם תפסיד יהיה לחצאין וה"ה לנותן למי שאינו קצב מותר להתנות עמו כך בעסקא לזמן מה ויעשה כן וגם בשאר מיני סחורות יעשה על דרך זה ודווקא בעסקא והברירה ביד המקבל: 
@22(סימן קע"ז שו"ע סעיף ב') 
@11הנותן מעות וכו'. @33ראובן ושמעון' שנשתתפו והוציאו כל איש חלקו בשוה וראובן הוציא יותר על חלקו סך מעות ובתנאי שבין ירויחו ובין יפסידו בשותפות יהיה החלק שהוציא יותר על חלקו קיים ולא יפסיד כלל מהקרן הנזכר לעיל ויקח חלק ריוח קצוב בעד חלק שלו הנזכר הוי רבית קצוצה ואפילו תפס מפקינן מיניה. הרש"ך: 
@22(סעיף ו' בהג"ה) 
@11בכל רבית דרבנן. @33(עש"ך ס"ק כ') כתב מהררי"ן ס"ג האומר לחבירו תן לי מנה ואני אעסוק בו והריוח יהיה שלך והאחריות עלי וע"ז נתחייב שאם לא ירויח כ' למאה שישלימנו מממונו ה"ז מותר: 
@22(שם סעיף ח') 
@11מס המלך אסור. @33ראובן שהיה חייב מסים להקהלה וע"י שעשו לו נגישות נתפשר עמהם שלא יתן כלום רק שילוה להם סך קצוב כדי שיסלקו מעל הק"ק חוב חמור שיש עליהם לא' פריץ הורה פנים לאיסור משום רבית אך בזאת נאות לו שראובן יעשה ההלואה במנה להקהל ואח"כ אנשי הקהל יעמידוהו אצל הפריץ והוא יקח המעות ויתן אותו לפרעון חוב הפריץ בידו והפריץ יצוה לאנשי הקהלה שיתנה לראובן הרווחים ואז יכולים אנשי הקהל לוותר לו חלקו במסים ומה שנותנין וויתור המסים לאו מחזי כרבית רק עבור מתנה ולגבי הקהלה נראה דיש להתיר באופן זה חו"י: 
@22ובאשר שאי אפשר להעמיד דיני רבית כל אחד במקומו אעתיק כמה דינים השכיחים בפני עצמן: @44כתב@55 בספר חוות יאיר אחד שלוה מחבירו על המשכון ובשביל איסור רבית עשה לו כעין מכר גמור אף שהיו שוין יותר והבטיחו המלוה שאם יעשה לו אח"כ רצונו שיחזור וימכרנו לו כנהוג באותן שמרגילים ליתן על רווחים והנה המלוה אינו רוצה להחזירו כל עיקר וטוען שקנה ק"ג וזה טוען שנעשה מפני האיסור העלה דכיון דנותן לו הלוה דבר הרגיל מתוספת מעותיו הרי זה נקרא שעשה רצונו וחייב להחזיר לו משכונו. עוד כתב א' שלוה על משכון כנזכר לעיל אך שכאשר ארכו הימים ולא בא הלוה לפדותו בא המלוה לעשות חשבון עם הלוה כדי שיפרענו המעות שהלוה עם רווחים ויקח את שלו והנה לפי החשבון נמצא חייב לו יותר ממה ששוה המשכון וזה אומר אני לא אחזיר המשכון אם לא עד שתפרע לי משלם כי לדידי שוה כ"כ כמו שאתה חייב לי העלה דהדין עם הלוה מאחר שמתחלה לא הלוהו אלא פחות מכדי שווי המשכון גלי דעתו שרצונו היה להיות בטוח על הקרן וגם על העודף שיגיע עפ"י היתר ולא באיסור ואם יקח יותר ודאי אסור. עכ"ל. הנה שהתשובה זו לא ראיתי רק בלקט הקמח נראה לי דהא עיקר היתר הוא משום מכירה ואם לא רצה לחזור ולמכור בהפסד מי יכול להוציא בע"כ וצ"ע בשלמא הדין הראשון יפה כיון דאמר שיעשה לו רצונו אנן סהדי דזהו רצונו אבל בדין שני א"י לכופו: @44כתב@55 מהרי"ל בן חביב ראובן רצה לקנות סחורה שביד לוי ולא היה בידו מעות וא"ל לשמעון קנה אותם ואח"כ תמכרנה לי בהמתנה ביוקר הרי זה אסור. כתב עוד ראובן היה חייב לשמעון ושמעון לעובד כוכבים ונתפשר ראובן עמו שיפרע לעובד כוכבים בעבורו קרן ורבית בכל חודש וכן עשה וגם ישאר שמעון ערב לעובד כוכבים בעבורו אפילו קדם העובד כובבים וגבה ממנו חוזר על שמעון. ראובן היה בידו מעות מיתום ומת היתום והיורשים תובעין ממנו לאחר זמן קרן ורבית ה"ז פטור מריוח שלאחר מות היתום בין הרויח או לא ואם הרויח קודם מותו איכא פלוגתא ואין להאריך בחנם בדינן של יתומים באשר שנוהגין להלוות אף מעות יורשין על צד היתר וכתב עוד המאריך לחבירו זמן חובו על מנת שיעשה לו המלוה מלאכה ידוע ביותר משוויו הרי זה ר"ק אין היתומים גובין א"ר שיש לאביהן ביד אחרים. איסור הרבית הוי בתחילת ההלואה אע"פ שהלוה לא יתן הרבית אסור להלוות לישראל ברבית על מנת ליתן לעניים או לשאר מצות: 
@22(סימן קע"ט סעיף ג' בהג"ה) 
@11או לא. @33דכשרואה שמזלו נגדם ח"ו לא ירבה בעסק. כתב בצוואת של ר' יהודה החסיד לא יבנה אדם בית של אבנים אלא יקנה ואם בנה לא ידור בו ימים כי הוא ובניו ימותו או ימכרנו ושל עץ ספק. לא יבנה אדם בית ע"ג קרקע שלא עמד בו בנין מעולם ואם הוא אינו רוצה להניחו פנוי אז לא ישב בה שנה תמימה. לא יעשה אדם מרחץ בתוך ביתו ואם יעשה הבית יחרב אא"כ עושהו לרחוץ בו רבים. לא יסתום אדם פתח או חלון לגמרי שלא יזיקו השדים אלא ינקוב נקב קטן בו. אחים נשואים לא ידורו בעיר א' יחד וסימן לדבר כי ישבו אחים יחדו. ג' ב"ב לא ידורו בבית א' כי אחד מהם יעני או ימות כ"ש ד' או ה'. לא ימשוח אדם מנעליו ביום שדעתו לילך בדרך. לא ישב על העגלה שעומדת בספינה. לא ירכוב על סוס כשהוא עומד בתוך הספינה ויש אומרים אף על דף שבולט מהספינה לא ישב. לא יעשה חבירו סנדק לב' בניו אא"כ מת א'. אווז או תרנגול או כל דבר חי שכפה קערה או כלי אחר יש לשחוט אותה מיד. פרה אשר תלד ב' עגלים יחד או כל דבר שאינו רגיל להיות כגון תרנגולת שתלד שתי ביצים ביום א' יש לשחטן מיד. אילן העושה פירות ב' פעמים בשנה א' יש לקוצצו ואין להניחו כלל. לא יכתוב אדם על ספר שלי הוא אלא יכתוב שמו עליו בלי שלי הוא. לא יתוץ אדם תנור וכירים שאופין בה להשתמש באותו מקום אלא יניח אותו לתקן שנית כי סכנה גדולה כל עושה אלה. כתוב בספר חסידים אם בנה בית חדש או נכנס בבית חדש ומתו בו ג' זה אחר זה הרי אם יתעכב יותר בבית מתחייב בנפשו וכן עיר שאדם דר בה ומתו בה בניו ואין מתקיימין בה ה"ז נענש על שגרם מיתה לבניו: 
@22(סימן קפ"א שו"ע סעיף ג') 
@11כעין תער וכו'. @33שגוזז במספרים סמוך לבשר כעין תער. האר"י ז"ל היה נוהג בענין פאות הראש שהיה מניח כל רוחב הצדעים שהוא כל השיער שיש מן האוזן עד שליש המצח שהוא מקום החלק שיש בראש משני צדי המוח ומפסיק בינתים ובגובה היה מניח כשיעור אם יקומו האזני' למעלה בראש עד אותו המקום ויותר מעט למעלה ובזקן לא היה מגלח כלל לא בתער ולא במספרים לא למעלה ולא למטה ולא בשום מקום כלל ועיקר זולת השיער שעל השפה המעכב האכילה היה חותך במספרים וגם היה מניח הפאה של הראש לגדל ולא היה חותכן רק עד שיגדלו כ"כ שיכניסו למטה במקום שער הזקן ממש שאז היה חותכן עד אותו המקום שמשם למטה לא יקרא פאת הראש: 
@22(סימן קפ"ד שו"ע סעיף ב') 
@11עונה א'. @33כתב הט"ז דהלכה פסוקה בידינו שאסורה כל היום אפילו יום ארוך ודלא כיש פוסקים וכו' והש"ך כתב כיש פוסקים הנ"ל ובא"ז כתב וז"ל פורש אדם מאשתו סמוך לווסתה כ"ד שעות אם רגילה לראות ביום פורש ממנה כל אותו היום והלילה שלפניו וכן להיפך עכ"ל ופי' הש"ך דוודאי אם יש לה ווסת קבוע ביום כגון שיש לה ווסת לראות לעולם בתחלתו או לעולם באמצעיתו או לעולם בסופו אין צריך לפרוש אלא אותו היום ולא לפניו ובהכי איירי הש"ס אבל אם רגילה לראות ביום ואין לה שעה קבועה רק לפעמי' בתחלתו ולפעמים באמצעיתו ולפעמים בסופו א"כ כל היום ווסתה ודמי כאלו היה ווסתה כל היום וודאי דאשה שווסתה כל היום צריכין לפרוש כל הלילה שלפניו ובהכי מיירי הא"ז עיין בשו"ת שלי סימן זה שהוכחתי שיפה כוון הט"ז הן בדין ראשון והן בדין זה של הא"ז שחולק עליו ודלא כש"ך. מה שהארכתי בשו"ת שלי מאותו ענין הוא בחנם שמצאתי כתוב בתורת השלמים בזה"ל דעיקר יסודו של הש"ך מה שפסק כא"ז ואביאסף הוא מראב"ן והמעיין בדבריו שם יראה שהיה לו גירסא אחרת בגמרא וזו היה שיטת הא"ז ואביאסף אבל לפי הגירסא שלפנינו בש"ס ודאי אין להחמיר כלל והוא שיטת הרי"ף והרמב"ם והרא"ש והרשב"א והראב"ד והטור ורי"ו וסמ"ג וסמ"ק ושאר גדולי פוסקים בוודאי אין לזוז מדבריהם ומפסק המחבר ובפרטות דקי"ל ווסתות דרבנן: 
@22(סעיף י' בהג"ה) 
@11ומ"מ המחמיר וכו'. @33כתב הש"ך ובא"ח סימן ר"מ כתב הטור דלא יבעול לא ביום יציאה לדרך או ביאה מן הדרך שקשה לו. ולי נראה לתרץ שכתב מחותני בעל המחבר עטרת זקנים בשם מהרש"ל כשהולך ברגליו בדרך אז קשה לו ולא ישמש וכאן איירי כשהוא יושב בקרון או רוכב ואז חייב לפקוד: 
@22(שם בהג"ה) 
@11דכל מיני קורבה כו'. @33ואפילו חבוק ונשוק דמחמיר לעיל הב"ח וכאן אין להחמיר כלל וזהו לפי סברת הב"ח אבל לפי סברת ט"ז לעיל דמן הדין אסור נ"ל לאסור אף כאן רק בריצוי דברים מחויב לעשות ובפרט דקיימא לן בזמנינו כל הדרכים הוי דרך מצוה וא"צ לפקוד אותה כמ"ש המור"ם שאסור בחיבוק ונישוק כנ"ל: 
@22(סימן קפ"ו שו"ע סעיף ג') 
@11אבל לאחר י"ד ימים כו'. @33כתב ש"ג יש להתישב בימים שהן אחר י"ד ימים שהווסת משתנה ג' או ד' ימים איך להתנהג כי יש פנים להתירה לשמש בכל פעם אחר הי"ד ע"י בדיקה כדין אשה שאין לה ווסת קבוע ויש פנים לומר שלאחר י"ד ימים לעולם היא אסורה לשמש כדין אשה שיש לה ווסת וכל הימים אשר הווסת בא אליה בדילוג אסורה לשמש גם בזה שאלתי את פי מהרר"ן ודרך משא ומתן אמר שיש להקל וכתב מהר"ם מלובלין אשה שמצאה כתם בעד שלה וספק בידה אם היה בדוק או לא מסתמא אמרינן בדוק היה: 
@22(סימן קפ"ז סעיף ה' בהג"ה) 
@11וכל זה כו'. @33(עש"ך סק"כ מ"ש בזה בשם הב"ח). ובאשר שהדינים הללו צריכין ושכיחין ויש מחלוקת גדולות בין מורי הוראות בשאלות ותשובות אעתיק כאן בקיצור דינים ובשאלות ותשובות שלי בסי' זה הארכתי על כמה דפים. כתב הרדב"ז הרואה מחמת תשמיש אע"פ שעדיין לא יצא דם מהמכה אפשר שע"י כח דוחק השמש בשעה שהוא דש מתמעכת המכה ויוצא דם הלכך קרוב הדבר לתלות במכה. כתב באמונת שמואל אשה שראתה דם מחמת תשמיש תיכף אחר ביאה א' לאחר טבילתה וכן בשניה וכן בג' ובכל פעם בביאה הראשונה שאחר טבילתה בדקה ומצאה דם ג"פ רצופים הן אמת כי היתה מרגשת צער וכאב גדול מאד בשעת תשמיש ובכל פעם היה הדם הולך ומתמעט ומביאה הראשונה בטלה ווסתה הקבוע בכל חדש דיכול להיות שנתעברה מביאה א' והדם שראתה הפעם שניה היה בשעת ווסתה סמוך ונראה דיש לתלות שהיה הדם הווסת וזהו פתחה של היתר שמצאו לה שני גאוני עולם לטבול עוד פעם א' כי אין כאן ג"פ רצופים ואזי אם תראה באותה פעם צריכה בדיקת שפופרת או תתגרש ע"כ אבל לפי מה דכתב הב"ח בסימן קפ"ד משמע שאם היא מעוברת אז תולה במכתה אע"פ שמכתה מוציאה דם. וכתב עוד באמונת שמואל שראוי לבדוק תחלה שלא בשפופרת ע"י מוך ועץ כעובי השמש המשמשת בו אולי יהיה הדם מן הצד כדי שלא תצטרך עוד לבדיקת השפופרת ובאם נמצא דם בראש המוך אזי לא תועיל הבדיקה לחומרא וחוזר ובודק בשפופרת וכתב כי הדבר זה ישר בעיניו כדי שלא תאסור האשה לעולם ע"י בדיקת השפופרת ואולי תמצא לה תרופה קודם בדיקת השפופרת ומיירי שאם היה לה צער וכאב בשעת תשמיש שרצה לבדוק בבעלה הראשון ומ"ש בשם הב"ח להקל במעוברת עיין בשו"ת שלי שאין להקל במעוברת להיות טהורה לבעלה. כתב בתשובת צ"צ אשה שלקתה בחדרי בטנה ברפיון קשרי האם ויציאתה לחוץ ומדי צאתה תזיע כמו טיפת דם דמאחר דאין מכה לתלות יש לאסור אותה משום נדה. כתב הב"ח אשה שהיה לה ווסת קבוע ובתוך ג' או ד' ימים לליבונה באה לה כאב גדול בגופה ומרגשת כעין בועה תחת הלב ונמשך הכאב עד ששותת ממנה ליחה כיוצאת מן המורסא ואחר זה רואה לפרקים קצת דם ובעשיות צרכיה ע"י צער ודוחק בא לה פעמים רבות דם מאותו מקום וכסדר הזה התמידה שנה א' להיות רואה בימי ליבונה והיא אומרת שמרגשת הליחה והדם זה בא לה מהצדדים שלא כדרך ראיית נדתה ומחדש מוציאה דם דרך הרעי ופסק להתירה לבעלה. חדא דידועה לה שהדם זה אינו בא לה אלא מן הצדדים ועוד כיון דיש לה ווסת קבוע תלינן במכה ועוד מכח ס"ס. כתב בתשובת שבות יעקב חלק ראשון אשה זקנה שפסקה לראות זמן רב והתחילה לראות מחמת תשמיש ומרגשת צער וכאב ומסיק כיון שמרגשת צער יש להקל בזקנה. עוד כ' באשה שיש לה ווסת קבוע ונתחדש לה מקרה רעה שרואה דם דרך שפיכה איזה ימים אחר טבילתה והרופאים עובדי כוכבים אומרים שבא לה מכאב האם אם יש לסמוך ארופאים ופסק דיש לסמוך ארופאים והפוסקים דלא רצו להורות שיסמכו הרופאים ה"ד במקום דהיה אפשר בבדיקה או יש לחלק בין רופא א' לרופאים הרבה ואפשר דיש לסמוך אפילו על רופא עובד כוכבים במסל"ת וא' ישראל רופא מומחה וצריך להיות אצל השאלה מהרופאים א' מהחכמים מורה הוראה לשאול ולחקור היטב. עוד שם שאלת בנו כה"ג שהרופאים ונשים אומרים שהמכה הוא מכת האם והשיב להתיר אך שהשני שאלות של אב ובנו הוא דלא כתשובת צ"צ שכתבתי לעיל ולהחזיק הדעה של צ"צ ראיתי בתשו' הגאון הגדול המפורסם בדורו חכם צבי זצ"ל בשאלה מ"ו דכתב בזה"ל ואף שהרופאי' אומרים שהוא מן האם אף אם האמת אתם אין זה כדי להתיר מראות טמאות הללו שהרי האם הוא כמקור שממנו כל הדמים באים אלא שכוונת הרופאי' היה שנחלשה האם שלה או שאירע בה איזה קלקול עד שאינה בריאה וחזקה בטבעה לבשל המותרות כתיקנן ולהוציאן בזמנן כראוי ולכן היא מוציאתן קודם זמנן ובלתי מבושלין כראוי ואין זה ענין כדם מכה שהוא דם בועה וחבורה ואינו מעיקר דם המקור אבל זה דם המקור הוא אלא שלחולשת המקור או לסבות המאורע מן המאורעו' שאירע בו הוא מוציא את הדם באופן משונה עכ"ל ויפה כוון ודומה לזה כתבתי אם אירע איזה כאב וצער בימי עבורה יכול להיות מכח הולד היתה לה הכאב הגדול והדם בא מן המקור ודלא כתשובת הב"ח דלעיל עיין באריכות בשו"ת שלי ולכן אין לסמוך על היתר ?דש"י באיסור דאורייתא ובפרט מה שכתב לסמוך ארופאים צ"ע גדול עי' בשו"ת שלי ועי' עוד מזה בסי' קצ"א: 
@22(סימן קפ"ה סעיף ג' בהג"ה) 
@11אפילו ראתה דם וכו' @33כתב הב"ח בעינן דבשפת נפילתה לבית החיצון בדקה ולא ראתה שום דם כלל אלא דאח"כ כשהיו בבית החיצון לא היתה פוסקת לראות כל זמן שאותה חתיכה בבית החיצון וטיהר וט"ז חולק עליו וכתב שאינו רואה שום חילוק בין בשעת נפילה נאחר נפילה ותו דמה שיעור יש ליתן בזה אימתי מקרי בשעת נפילה או אחריה עכ"ל ול"נ דיפה כוון הב"ח וכן הביא הש"ך לדינא כב"ח דמ"ש דמה שיעור כו' האשה מרגשת תיכף בשעת נפילה ובודקת גם מ"ש הב"ח כאן דווקא שלא בשעת ווסת חולק ג"כ הט"ז וכתב אפילו בשעת ווסת ג"כ נלע"ד כב"ח דיפה כוון דבשעת ווסת יכול לומר דהדם היא ווסת ובא עם החתיכה דאורח בזמנו בא דהא עיקר הטעם של ד"מ שהכריע שלא כדברי ב"י דהא לעיל בסימן קפ"ז נתבאר דאף אם המכה במקור תלינן בה נמצא בזה ששוין כמו במכה יש חילוק בין ווסת כך בנדון זה ואין להקשות בשלמא התם טעמא דאל"כ לא תהיה טמאה לעולם משא"כ כאן דאם ראתה בלא חתיכה יהיה טמא ז"א אלא אפילו אינו רואה עכשיו כדרך שאר נשים שפיר יש לומר הוכתה זו דאל"כ כו' דהא כתב בהגש"ד וד"מ הביא לקמן בסימן קצ"א גבי אשה שרואה דם בשעת הטלת מי רגלים שכתב ג"כ וכל זה לנשים שהיו להם ווסתן ושלא בשעת ווסת דאל"כ וכי לעולם לא תהיה טמאה קשה נמי הא י"ל דתהיה טמאה אם תראה דם שלא בשעת צרכיה כדרך שאר נשים אלא ע"כ דהכי קאמר דאשה זו דחזינן דרואה תמיד עכשיו בשעת צרכיה א"כ אם תראה תמיד כן לא תהיה טמאה לעולם וכן מוכח בתשובת הר"ן גבי אשה שרואה כמין חול דמשמע שם דאם רואה גם בשעת ווסת כן טמאה א"כ ה"ה הכא בנעקר האם ונפלו חתיכות בשר בשעת ווסת או שאין לה ווסת כלל טמאה ודלא כט"ז שכתב אף בשעת ווסת נמצא מה שכתב המור"ם בסעיף ה' ודוקא באשה שיש לה ווסת קאי גם אדלעיל בחתיכת בשר וכ"ש הוא דבס' ה' אינו רואה דם כלל כ' דיש חילוק בין שעת ווסת וכ"ש כאן שראתה דם ואף דהש"ך כתב בס"ק ט"ז מ"ש המור"ם דיש חילוק בין ווסת כו' ומסיק לבסוף שמצאתי בספר אפי רברבי שכ' ז"ל ול"נ כיון שעיקר הטעם דאינו דם רק בריה טהורה אף שעת ווסת ע"כ דווקא התם דלא נימוחו והוי בריה ואין שם דם אבל כאן דיש עמה דם ועיקר היתר הוא משום דהוי מחמת מכה הוי הדין כמו גבי מכה וזה ברור: 
@22(סימן ק"צ ש"ע סעיף י"ח) 
@11ותולה בכל דבר כו'. @33אשה שמצאה כתם על חלוקה כנגד הטבור והיא מהנשים שיש להם ווסת קבוע וכהיום היא מסתפקת שמא הכתם זה היה מצואה של צפור דרור ורגילה למצוא כן על הבגדים שאחר הכביסה משטיחין אותם לשמש בחצר וזה החלוק שמצאה עליו הכתם לילה שלפני לבישתה היתה שטוחה בחצר ודומה כתם זה שבחלוק לכתם אחר מצואת צפור דרור גם כשרקקה על הכתם חלף הלך לו מיד גם לא היה לובן סביבו כנהוג מותרת לבעלה. ש"ג. וראיתי בספר לחם הפנים שכ' בסי' קפ"ז בזה הלשון בשל"ה בשם ש"ג סימני כתמים קצתם כשרקקה על הכתם חלף הלך לו מיד זהו סימן טהרה וגם כשאין לובן סביביו כנהוג בכתמים האסורים עכ"ל. ול"נ שח"ו להקל כ"כ בכתמים חדא הא כתב הש"ג שדומה כתם זה שבחלוק לכתם אחר מצואת צפור דרור גם כשרקקה על הכתם חלף הלך לו מיד היינו משום דצואת צפור דרור דרכה לילך עם הרוק מיד זהו ג"כ סימן שהוא צואת צפור דרור שזהו סימן שהדמיון כתם זה לכתם א' מצואת צפור דרור הוא אמת ובאמת שהדמיון גם כן א"צ דבכל מה שיכול לתלות תלינן והחלוק זה היה תולה בחצר קודם לבישתה ושכיחים שם צפרים בוודאי מקילין בהם רק שכתב זה ליתר אבל באמת גבי אשה אחרת שמצאה כתם בוודאי הרוק אין בה סימן גם מ"ש שאין לובן סביבותיה זה גם כן אין ראיה דאם כן כל הסברות של הש"ס וש"ע בחנם ועוד הא הש"ג ע"י צירוף כל הדעות התיר לה משמע מטעם א' לבד לא רצה להתיר לה היינו העיקר כמו שכתבתי לעיל וזהו רק סניפים וזהו ברור ואח"כ מצאתי בספר דברי שמואל בסימן רכ"ו שחולק ג"כ על ש"ג ומסיק ח"ו להקל בדבר זה: 
@22(סעיף ל"ו בהג"ה) 
@11ודוקא בעד בינוני. @33בת"ה הארוך פי' אינו בדוק היינו שהיא נוטלת ממקום מוצנע שדרכן של נשים להצניע ולהכין להם עדים ואין מוליכות בשוק ולא מתעסקין בהם בכתמים אבל כשלקחו חלוק מן השוק וא"י ממי לקחה או מעובדת כוכבים או מישראלית נדה או טהורה או שקנחה בעד המזדמן לה בבית בכי הא וודאי ליכא מאן דמטמא אפילו משום כתם. ובספר לקט הקמח כתב אשה שמצאה כתם בעד שלה וספק בידה אם היה בדוק או לא מסתמא אמרינן בדוק היה בשם מהר"ר מ"ע מפאנו נראה לי דמה שכתב מסתמא אמרינן כו' היינו להיות דינה ככתם כגריס ועוד ולא כעד הבדוק שיהיה טמאה כטיפת חרדל וזה ברור: 
@22(סימן קצ"א סעיף א' בהג"ה) 
@11טהורה דאין זה דם וכו'. @33וא"צ להטיל במים לראות אם נימוחו ודלא כב"י וד"מ. כתב בתשובת חכם צבי סימן מ"ו אשה מחמת קושי לידה נולד לה חולי שלא תוכל להתעבר ומן אז והלאה תמיד אחר טבילתה ב' או ג' ימים מוצאה בחלוקה או בבדיקתה כתמים נוטין למראה אדמומית והם כמו חתיכות קטנות כמו חול ולאחר זמן כשמתחילות להתייבש משתנות ממראותיהן למראה שחור בתכלית השחרות וכשמשישה בהם נופלין מהבגד כמו חודי מחט ולא נשאר שום רושם כלל מהאודם רק ככתם לבן ומרגשת כאב וצער בשעת תשמיש והרופאי' והמילדות של עובדי כוכבים אומרים שהן באים מהאם ויש לצדד להיתר ממה שהכתם הוא כמו חול אך שבתשובת שער אפרים כתב דדוקא ברואה מחמת תשמיש תולין דאל"כ תאסר לעולם משא"כ בשאר נשים ובנידון זה שיש לה היתר ב' או ג' ימים אפשר דמחמרינן ומסיק חלילה לנו להקל באיסור כרת ודיינו אם נקל בשאי אפשר לה בענין אחר אא"כ תתגרש הא לאו הכי אין מקילין: 
@11כתב @33בספר לקט הקמח אשה שמצאה ע"י בדיקה מראה לבן ועל אותו לבן היה על העד כמין קורט אדום יבש והיתה רוצה להראות לחכם ונאבד אותו הקורט יבש מן העד הורה להתיר מטומאת נדה מכמה טעמים ומטעם ס"ס ספק אם מן המקור או מן הצדדים ושמא אם היה לפנינו היה נימוח. תשובת צ"צ וה"ה אם העד עצמו נאבד: 
@22(סימן קצ"ד סעיף ב' בהג"ה) 
@11מפגי שא"א לפתיחת הקבר בלא דם. @33כתב בשו"ת נחלת שבעה סימן ט' האשה כיון שישבה על המשבר אע"פ שלא ראתה דם דקי"ל פתיחת הקבר משתשב על המשבר ואין פתיחת הקבר בלא דם וצריכה ז"נ ואחר תטהר לבעלה וה"ה שגם בשעה שהמילדת בודקת אותה שתחשוב אותה בדיקה כפתיחת הקבר לטמאה על בעלה ע"כ והעיד שכך נשים מפולין העידו שהוא מנהג ישראל. ולי נראה בדין שני שהמילדות בודקות אין להחמיר חדא דלא מצינו בשום פוסק דין זה ועוד דפלוגתא בגמרא דשבת ד' קכ"ט מאימתי פתיחת הקבר חד אמר משתשב על המשבר וחד אמר משעה שהדם שותת וחד אמר משעה שחברותיה נושאין אותה וכ"כ השו"ע בא"ח סימן ש"ל וכתב שם הט"ז בס"ק ג' דהרי"ף סבר דהנך תרי סימנים דהיינו משבר וחברותיה נושאין אותה אינו שיעור מבורר לסמוך עלייהו אלא הנהו סימנים מועילים אחר ירידת הדם וכן קי"ל כהרי"ף עכ"ל אף שמשמע כאן שאף יושבת על המשבר לא מקרי פתיחת הקבר י"ל דווקא באיסור שבת שהוא לחומר' אבל לבעלה י"ל אפילו חד מנהון אבל מ"מ בגמרא אמרו בסתם מאימתי פתיחת הקבר משמע שחולקין בזה הדין של פתיחת הקבר ואין חילוק לאיסור שבת או לשאר דברים היינו לענין דם ואפ"ה לא מלאני לבי להתיר ביושבת על המשבר אבל בדיקות המילדות בוודאי אין בו איסור ומה שהעיד משום נשים חשובות ממדינות פולין חקרתי ודרשתי היטב והשיבו שלא ראו ולא שמעו זאת וכפי דעתיהם היה רוצה להתיר אף ביושבת על המשבר ואסרתי זאת להם קודם שראיתי התשובה נחלת שבעה מסברא דלעיל אבל הבדיקות המילדות היה בעיניה' כשחוק ואומרים תיכף כשבאו המילדות בודקות ונשים שלנו שולחין אל המילדות כשעדיין דומה לה שמרגשת ואף שעדיין אינה רוצה לישב על המשבר כחצי יום אח"כ כנלע"ד: 
@22(סימן קצ"ה שו"ע סעיף ה') 
@11לא ישב במטה המיוחדת לה. @33אסור לילך אחרי אשתו נדה ולדרוס עפרה משום שהוא טמא כמת. אסור ליהנות ממעשה ידי אשתו נדה. צדיק תמים: 
@11כתב @33במנחת יעקב שמותר לנפח העפר או הנוצות מעל בגדי אשתו נדה אבל מ"מ לא טוב הדבר לעשות וראוי להחמיר דאולי גם בזה יבא לידי קירוב דעת והמחמיר תבא עליו ברכה: 
@22(שם בהג"ה) 
@11ואסור לישב על ספסל ארוך. @33ועל הקורות ארוכות הנקצצות לבנין ושוכבת בצדי ר"ה זו למעלה מזו מותרין דכובדן קובעתן וכמחוברין דמיא. נ"ש: 
@22(סימן קצ"ו סעיף א' בהג"ה) 
@11אפילו עשו הקהל שבת כו'. @33כתב הש"ך ואפילו אם התפללה גם היא ערבית וכ"כ מהרש"ל ואח"כ כתב בשם אביו אם התפללה היא ערבית אין להקל אפילו בדיעבד אך ממה שכתב הש"ך בס"ק י"ט משמע שאף אם התפללה היא אבל מה שכתב הש"ך להמקילין רק כ"ד שעות וא"כ כשהיום גדול כ"כ חשבינן יום ולילה שוין אבל בתר הכי לכו"ע אסור עכ"ל. ולי נראה דמשמעות המור"ם משמע אפילו סמוך לערב דכתב כי ההיא התוספת לא שייך לענין נדה וראיה מספירת העומר דלא חשבינן ללילה אפילו בע"ש נמצא דצריך לילה ממש דהא בימי הספירה הימים ארוכים ובב"ח כתב בזה"ל אם ראתה דם סמוך לערב משמע סמוך ללילה וכ"כ בתורת השלמים דלא כש"ך ע"ש: 
@22(סעיף י' בהג"ה) 
@11י"א דבג"י ראשונים כו'. @33הש"ך מאריך בכאן ומסיק אפי' אם ידוע לה שמכתה מוציאה דם אין תולין בג' ימים ראשונים ודלא כרמ"א ול"נ להלכה כרמ"א גם הט"ז וממשמעות הב"ח ג"כ כמ"ש הרמ"א דכ' בזה"ל נראה דאשה שהיא מוכת שחין דתלינן הכתמים שלה אפילו הם כגריס ועוד אף בג"י הראשונים ולא דמיא לחבורה שבגופה דמוציא דם ואפ"ה לא תלינן בה ג"י הראשונים דשאני חבורה א' שהיא מכוסה באספלנית ובמטלית דאינו מוצא דם אלא לפעמים דומיא דמכה באותו מקום דכתב סה"ת דלפעמים מוציא דם אבל מוכת שחין דכל שעה יוצא דם דומיא דמאכולת דתלינן בהו אף בג"י ראשונים ומ"מ הכל לפי הענין השחין עכ"ל מדכתב דומיא דמכה שבאותו מקום דכתב סה"ת וסה"ת איירי במכה שא"י שמוציא דם כמו שהביא הב"ח הסה"ת ס"ס ק"ץ משמע אם בוודאי מוציאה דם דיש לתלות ודלא כסברת הש"ך בב"ח ע"ש ועוד ראיה מה שכתב בעבודת הגרשוני ודומה לדין א' מ"ש חוות יאיר אשה שפרסה נדה ותוך ה' לשמושה בדקה א"ע ונמצאת טהורה ולבשה לבנים ופרסה סדין לבן לכבוד שבת ואחר ה' לשמושה בדקה עצמה ורחצה ולבשה לבנים כדי לספור ז"נ ותוך ג' לליבונה מצאה כתם יותר מכגריס והיא היתה מתעסקת בדמים אם יש לתלות הכתם בדמים אע"פ שהוא תוך ג' ימים הראשונים מאחר שכבר בדקה תוך ה' לשימושה ונמצאת טהורה והורה להתיר דכיון דחומרא זו שאין תולין תוך ג"י לא אתמר בגמרא אלא שהאחרונים החמירו ודאי מאן דמיקל בטעם כ"ד לא הפסיד אך מטעם דלמא חל עליה הבדיקה הראשונה בחיוב שמא לא בדקה שפיר. בעבודת הגרשוני העלה להתיר ובחוות יאיר העלה להחמיר כ"כ בלקט הקמח נמצא דעיקר מחמ' דלמא לא בדקה שפיר אבל בשאר דברים יש להקל כמ"ש ודאי מאן דמיקל בטעם כל דהו לא הפסיד ודי אי מחמירין בא"י אם מכתה מוציאה דם אבל אם בוודאי מוציאה דם יש להקל וכ"כ בתורת השלמים וכתב עוד דאם מוצאה כתם תוך ג' ימים ראשונים לז"נ שצריכה לחזור ולספור ז"נ מחדש ואז אף שראתה כתם תוך ג' לז"נ השני' תולין להקל ועוד כתב באשה המתעסקת בכתמים או שיש לה חבורות ופצעים והיינו שא"י שמוציאה דם ומתיירא שלא תוכל לספור ז"נ בנקיות בלא כתם לדידן שאין הנשים סופרות ז"נ עד אחר יום ה' לשמושה נ"ל דיש לה תקנה בדרך זה דהיינו מיד שפסק דמה ביום א' או ביום ב' לראייתה תבדוק עצמה היטב כמו שדרך לבדוק לספירת ז"נ ואחר יום ה' לשימושה שמתחלת לספור ז"נ כבר עברו הג"י שפסק דמה ותולין בכתמים להקל וק"ל ול"נ דאף דמן הדין יפה כוון אבל יש חשש תקלה לכמה דברים אם תבדוק קודם יום ה' לשימושה דהא חכמים השוו לא שמשה כמו ששמשה ואפילו כתם משום תקלה ועוד שהיא תהיה רואת ג"י או ד"י וצריך לחשוב המותר מן ז"נ ויש לטעות לכן כ' המור"ם סתם וכ"כ המרדכי סתם ג"י מז"נ כנלע"ד: 
@22(סימן קצ"ז שו"ע סעיף ג') 
@11אסורה לטבול ביום ז' כו'. @33(עי' ש"ך סק"ו מ"ש בזה). וראיתי בכמה תשובות גם הל"ק הביא כמה תשובות דלא יפה עושין הנשים שטובלין בליל שבת כששמעה שהחזן אומר ברכו ועדיין יום גדול בוודאי צריכה טבילה שנית וראוי על כל מורה צדק להזהיר האשה שמטבילה הנשים בחרם שלא תעשה זאת אלא סמוך לחשכה ומשחשכה תלך לביתה אף שבעו"ה רצה ללמוד להם היתר למנהג הרע הזה מפני שנוהגת לחמם מים להטילן למקוה ואין להם טעם להיתר בשביל זה כמו שכתב בעצמו ע"ש שהוא דוחק גדול ויש לי ללמוד היתר על המנהג של נשים דהא בימי החורף בוודאי טובלין סמוך לחשכה רק בימי הקיץ בודאי טובלין ב' שעות או ג' שעות קודם לילה כיון דכתב הש"ך בסימן קצ"ו שמבואר מהאגור אף למקילין היינו עד כ"ד שעות וא"כ כשהיום גדול כ"כ חשבינן יום ולילה שוין עכ"ל בס"ק ד' נמצא אחר ו' שעות דינו כלילה וז"א חדא להקל לא אמרינן כן ועוד ממ"נ כיון שנוהגין שפוסקין ע"ש סמוך לחשכה אפילו ביום גדול מטעם כמ"ש הד"מ כי האי תוספת לא שייך לענין נדה וחשיב יום והאיך טובלין ביום ולכן אין לסמוך על שום היתר בעולם אלא ע"פ אונס כמ"ש הש"ע ס"ד: 
@22(סימן קצ"ח שו"ע סעיף י"ג) 
@11מלמולין כו'. @33(עש"ך מ"ש בשם הטור) ולי נראה גם מה שהאדם חופף על בשרו ונראה כחוטין שחור מצואה על בשרו ואפילו אחר המרחץ אם אדם חופף ידיו זו בזו או בשאר מקום נעשין זו חוצצין: 
@22(סעיף כ"ו) 
@11תלינן לקולא. @33והרוקח מחמיר וצריכה לטבול שנית וכ"כ הש"ך להחמיר וט"ז כתב דזה דווקא דתלינן לקולא דווקא בבית הסתרים שא"צ לביאת מים משמע להקל. לכן נראה לי לכתחילה צריך להחמיר ובדיעבד שרי ואם עברה לילה אחד א"צ לטבול שנית: 
@22(ש"ע סעיף ל"א) 
@11ולפי זה מקוה כו'. @33קאי אדלעיל ולא ע"ג נסרים. ש"ך. בכאן האריכו כל הפוסקים והאחרונים פסקו דלא כשו"ע ומתירין מקוה שלנו שעושין שליבות עץ ואין בו חשש איסור רק שכל המורה ישים על לבו לראות שיהא כל נסר רחב ד' ובתשובות מהר"ם מלובלין כ' ואעפ"כ בכל זמן שמזדמן לידי שמתקנין איזה מקוה או בונין חדשה אני מצוה תמיד לתקנה בדברים שאינם ראוין למדרס כדי שתהא כשרה אליבא דכ"ע אך ראיתי בכמה קהלות קטנות בימי הקיץ מורידין סולם מה שמיוחדין לעלות על הגג או על העליה ויורדין נשים על השליבה למקוה ועומדין על השליבה זו וטובלין זהו בוודאי אין טבילתן טבילה לפי כל היתירים שכתבו האחרונים וזהו בודאי אסור וכולן שוין בזה שאסור ובניהם וודאי בן הנדות: 
@22(שם סעיף ל"ג) 
@11בקרקעיתו טיט וכו'. @33ומיירי שיש טיט עבה ונראה דווקא טיט עבה אבל מה שיש במקוה צואה אע"פ שהיא עבה אין לאסור בשביל זה המקוה ולכתחילה נכון לנקות המקוה דהא כתב הב"י דרגלי אדם יש יותר חשש בין האצבעותיו דנדבק שם וזה החשש יש ג"כ בצואה אבל בדיעבד אין לאסרה אבל אם נכנסו צרורות וקסמין בין אצבעותיה ודאי חוצצין כ"כ השו"ע סעיף מ"ב: 
@22(סימן ר"א סעיף ל"ו בהג"ה) 
@11ואם המים באים אל הצינור כו'. @33כתב מנחת יעקב נהר סמוך לעיר שזב ממנו המים לנהר אחר ונמשך ע"י סילון למקוה ולאותו סילון יש לו ב' ברזילים קבועים ומהברזילים יוצאין המים למקוה ופסק א' אם במקום שאי אפשר למים לבוא זולת הסילון פסול כי הוי מים נופלים להדיא מדבר המקבל טומאה ועוד כתב כי במקוה שיש לסילון כלי בית קיבול קודם שנקבע המקוה פסול והגם שברור לנו שהברזל הפנימי נעשה לאחר שנקבע לסילון אם אינו מחובר לסילון כלל רק מחובר לקרקע ואין לה דין בית קיבול עכ"ז צידד להחמיר ובמחובר צידד להקל הן מטעם שהברזל הפנימי אינו דבוק לסילון כלל ודבוק וקבוע בקרקע וכתב עוד דבחומת המקוה ג"כ אין להחמיר שכלי זה אינו נעשה כלל לקבלה והמים יכולין לבא זולתו וזה לא מקרי הווייתו על ידי דבר המקבל טומאה ובלאו האי מתכת או ברזל קבוע יכולין המים לבוא א"כ פשיטא דאין להחמיר וכ"ש אם במקוה הזה נעשה ע"י ישראל כי בוודאי עשה ע"פ הוראת חכם. וכתב הריט"ץ מקוה שעניינו שעל הנהר יש גלגל גדול הנעשה בארץ תוגרמ"א נקרא בלשון ערבי נעור"א בכלי עץ קטנים קבועים בו שמתגלגל ודולה מן הנהר ושופך תוך סילון של עץ ארוך שאין לו בית קיבול ומסילון הולכין המים דרך מרזבות למרחצאות ולהכשיר המקוה עושין שנוקבין כל כלי עץ הקבועים בגלגל בכונס משקה גם כל אותן המקומות שהולך בהם המים למקוה אין להם בית קיבול כי השקתות שעוברין בהם המים כולן הן נקובות והמקוה הוא מבנין לבנים המקוה כשר לכ"ע. ובהיותי בק"ק האל"י בשעת הדפסת ספרי עטרת צבי ורצה קצין אחד לעשות מקוה ע"י המים הזבין ע"י עמודין של עץ חלולין והראה לי (הקונ"ץ שטי"ק) היינו שעומדין ששה עמודין חלולין בנהר וע"י הגלגל שופכין מאליהן המים אל תוך הכלי והוא מה שנקרא במדינות אשכנז פלומ"פ ואותו כלי יש בו נקב גדול והנקב עשוי באמצע הכלי ומתחלה הוכרחו לעשות נקב זה כדי שיזוב המים הנותרין להנהר ועד הנקב יש חלל גדול באותו כלי ומקבלין הפלומפין מה שעומדין בתוך אותן כלי עוד למעלה ושופכין לכלי אחר למעלה ממנה המים מה שבכלי ראשון והיותר מים עד שמגיע לנקב יורדין למטה אל הנהר וכך הם הפלומפין מוליכין המים למעלה עכ"פ שלש מאות אמה ומשם יורדין המים בכל המבואות של העיר ורצה לעשות מקוה ממים זה ולא התרתי מכמה טעמים חדא דהנקב מה שיש בכלי ראשון אינו נקב דהא יש בית קיבול עד שמגיע לנקב כמה סאין ועוד בכלי שני ושלישי אין בהם נקב כלל ואין להאריך בחנם רק שחכם אחד רצה להתיר בראיות שאינן מבוררים. אח"ז בא שאלה זו להגאון המפורסם מהור"ר דוד אב"ד דק"ק פראג והורה לאסור והארכתי בתשובה זו כמה דפין וסוף דברי אף אם היו הכלים כולן נקובים כשפופרת הנאד אין להתיר לעשות המקוה ע"י הפלומ"פ ע"י אדם פשיטא דאסור אלא אפי' ע"י הגלגל כי יש כמה וכמה ריעותות בזה: 
@22(סעיף נ"ז בהג"ה) 
@11ולכן כלי המונח בצד המקוה. @33מקוה שמימיו באים מן ההר תתת הקרקע דרך חבית מנוקבת שני נקבים זה כנגד זה והוי ג"כ נקובות בתחתיהם ונודע שיש חדשות שאינם מנוקבות אלא סמוך לפיהם גם לפעמים מפסיקין העובדי כוכבים קילוח המעיין בשאיבת מים מחביות אלו המקוה כשר אם היה בו כבר מ' סאין מן המים שיורדין לו וצריך שיהיה בו רושם לזה. מהר"ם מטראני: 
@22(סעיף ע"ה בהג"ה) 
@11ויש מקילין ומתירין להטיל חמין במקוה כו'. @33כ' בתשובות חכם צבי סי' י"א שאין לנשים לטבול בחמין בליל שבת ולא בערב שבת שהוא יום השביעי שלהם אלא תטבילנה בצונן ליל שבת או בהפגת צינתן בלבד עד שלא יקרא עליהם שם חמין או ידחה למוצאי שבת ואם א"א בכל האמור יתירו להן לטבול בין השמשות ולא תבאנה לבתיהן עד הלילה ויותר מזה אין בידינו להתיר להן כלל וכלל עכ"ל. מ"ש או שידחה למוצאי שבת צ"ל במקום שאין מנהג אבל אנו שנוהגים להחמיר שלא לטבול בשבת אם יכולה לטבול מקודם עיין במור"ם סי' קצ"ז וגם במוצ"ש אסור ה"ה בנידון זה באשר שתוכל לטבול בצונן ולא טבלה אסורה לטבול במוצ"ש דאין מרחיקין הטבילה מן החפיפה: 
