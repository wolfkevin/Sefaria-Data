שולחן ערוך יורה דעה חלק ב יעבץ 
@00נמוקי וחדושי הגהות על יו"ד מהגאון ר' יעקב עמדן זצלה"ה עם הרבה חדושים מאביו הגאון המפורסם מוה' צבי אשכנזי זצ"ל בעהמ"ח חכם צבי הנעתקים מגליון היו"ד שלו: 
@00סימן סט 
@22(בט"ז ס"ק ב') 
@11ואם הדיחו הטבח כו' לכאורה קמ"ל בזה כו' ע"ש.@33 ולולי דבריהם נראה לאאמו"ר שני רבותות חדא לאשמועינן אף שלא הוי הדחה סמוך למליחה שרי ועוד דהוי אמינא כיון דדרך הטבח לחתוך הנתחים וזה הוי כלא הודח כלל אין לסמוך על הדחתו כיון שהוא טריד ולא אסיק קמ"ל וק"ל: 
@22(סעיף א' בהג"ה) 
@11ואם לא עשה כן הוי כלא הודח כלל עכ"ל@33 ויש להקשות דהא לכתחילה בודאי יש חילוק גדול שא"צ שריית חצי שעה כיון שאין לחוש כלל עוד לדעת הר"ן ואף בדעביד יש לחלק שאף לדעת הסמ"ג דטעמא משום דם בעין שעל החתיכה ואין בהחתיכה ס' נגד הדם עכ"פ בודאי הוא ל' בהחתיכה נגד הדם בעין שעליה דבודאי לא גרע מבשר שנתבשל בלא הדחה אחרונה דיש עליה הרבה דם המובלע במלח ואפ"ה פסק הרמ"א לקמן סעיף ט' ואם יש בקדירה כ"כ כמו החתיכה וכו' ע"ש וה"ה הכא ומכ"ש שאם הודח פ"א רק שאחר הדחה חתך לשנים דהוי החתיכה ס' נגד דם שבצד אחד ודו"ק: 
@22(סעיף ב' בהג"ה) 
@11ואם נמלח חתיכה בלא הדחה עם שאר חתיכות כו' והוא אסורה עכ"ל@33 ואכתי יש להסתפק אם נמלחו האחרות ואותה חתיכה לא נמלחה אם נאסרה חתיכה זו ונראה לאאמו"ר דמותר ממ"נ דלדעת התוס' בפ' כ"ה דף קי"ג ד"ה טהור מליח אפי' בנוגעים וכו' גבי מליח כרותח לא שייך תתאה גבר עכ"ל וא"כ בודאי דאין מליחת שאר חתיכות מבליעין הדם אשר על החתיכה ואף לדעת הר"ן דאוסר בטהור מליח בנוגעים הוא לשיטתו דטעמיה דצריך הדחה ראשונה כדי שיתרכך ולא משום דם בעין וא"כ יש לו תקנה ע"י הדחה ומליחה שנית ודו"ק: 
@22(סעיף ט' בהג"ה) 
@11אפי' לא הושם רק בכלי שני הכל אסור@33 ועיין בט"ז סעיף ט' שמביא בשם מהרש"ל דאינו מבשל אפי' אם יש שם חומץ וציר ויש להביא ראיה לדעת רמ"א מגמ' דשבת דף מ"ב ע"ב איבעיא להו ר"י ארישא קאי ולקולא וכו' ע"ש. ולכאורה מנ"מ כיון דאנן פסקינן כרבנן א"ו דצ"ל דמר"י נשמע לרבנן דאי קאי אסיפא מוכח דלרבנן בכ"ש אפי' חומץ שרי אבל אי קאי ארישא נוכל לומר דרבנן סברי דחומץ וציר אפי' בכ"ש מבשל וע"ז פשיט הגמ' דר"י קאי ארישא משמע דלרבנן גבי חומץ וציר מבשל בכ"ש א"כ מוכח כדעת הרמ"א ודו"ק: 
@22(בש"ך ס"ק כ"א) 
@11ודוקא אם כבר נתבשל כו'@33 כלומר הא דאסור בדעביד ואין לו תקנה כו' ופי' דקאי ארישא דקאסר בדעביד והוכרח הש"ך לזה כדי לתרץ קושית הט"ז בס"ק ט"ו דמקשה דהא פסקינן לקמן דבהפסד מרובה מותר אף לאחר י"ב שעות ולהכי קאמר דלא קאי אסיפא רק ארישא רק עדיין קשה היאך קאמר אבל אם לא נתבשל עדיין לא יבשלנו דהא בכבר נתבשל נמי אסור והול"ל אבל אם לא נתבשל ימלח צד השני אם הוא תוך י"ב שעות וצריך לומר דהש"ך ז"ל פי' דהאי ודוקא קאי אשניהם ארישא וסיפא וא"כ לא קשה למה דוקא י"ב שעות היינו משום רישא והא דקאמר אבל אם לא נתבשל עדיין לא יבשלנו היינו משום סיפא דלצורך מותר וקאמר דוקא אם כבר נתבשל וכו' וא"כ מתורץ הכל וק"ל: 
@22(בט"ז ס"ק ט"ו) 
@11ותמהני על רמ"א וכו' ע"ש@33 והנה בס' נקודות הכסף מתרץ קושיא זו דבשלמא התם בחלחולת דאיכא תרי סברות להתיר דאין בו דם מצד עצמו וגם נמלח עצד אחד לבד מש"ה יש להתיר. אבל אאמו"ר אמר דקושיית הט"ז במקומה עומדת והוא מכח כ"ש דמה התם בחלחולת דנמלח מצד אחד אפ"ה לא בלע צד השני ממנו אף דאין מוחזק בדם מצד השני וא"כ יש לומר דבלע ואפ"ה מותר ולא אמרינן דבלע מכ"ש הכא דמוחזק בדם דנאמר אם נמלח מצד אחד לא בלע צד השני ופשיטא דיהא מותר לאחר י"ב שעות ודו"ק: 
@22(בש"ך ס"ק ל"ז) 
@11מותר להדיח וכו' ע"ש@33 צ"ע דלא נמצא כן ע"ש קושיתו ולא קושיא הוא די"ל דהתוס' סברי דטעם הדחה הוא משום דם בעין ולהכי מותר להדיחו אף בהדחה ראשונה במי פירות אבל הרמ"א ס"ל דטעם הדחה נמי כדי שיתרכך הבשר וא"כ שפיר יש לומר דשאר משקים מטרשיה לה ודו"ק: 
@22(בש"ך ס"ק ל"ח) 
@11אסור למלוח אבל בדעביד מותר וכו' ודוקא אם נתבשל חשוב דעביד כו' ע"ש@33 ועיין בפ"ח שחולק על הש"ך דאין להתיר בנתבשל כך והמעיין בת"ח יראה דהוא עצמו אינו מתיר אלא ע"י מליחה ע"ש וא"כ לענין הלכה יש לפסוק כפ"ח: 
@22(בט"ז ס"ק כ"ד) 
@11או במסיח לפי תומו הקשה הב"י ע"ש@33 ועיין בש"ך ס"ק ל"ט שסותר תי' זה מהכשר כלים ונראה לאמו"ר דבלא"ה יש לחלק כיון דמליחה צריך להיות לשאינו נאכל מחמת מלחו והוי כמילתא דאיכא לברורי שאינו מרעי חזקתו ונסתפק לאמו"ר בהך מילתא בעובד כוכבים משמש ואינו יודע אם שהה במלחו שיעור מליחה אם יש להתיר במסל"ת דודאי לטעם הש"ך דעובד כוכבים אנקיותא קפדי אסור ולפי טעם הט"ז מותר ונראה דבדעביד אם נתבשל כך והוא הפסד מרובה ודאי דיש לסמוך על דברי הט"ז ולהתיר: 
@22(בט"ז ס"ק ט') 
@11דבשרא דתורא צריך בישול רב ולא מהני בכלי ראשון שאינו אצל האש@33 ולדידיה הא דקאמרי' בש"ס פרק כיצד צולין גזירה שמא יעלה באילפס ראשון היינו רק בבשר עוף ומשום לא פלוג דאף בשר בהמה אסור לעלות אטו בשר עוף וק"ל: 
@22(סעיף י"א) 
@11ויש אוסרין אותה חתיכה אפי' בדאיכא ס' עכ"ל.@33 וטעם דחיישינן דלמא פי' הדם ממקום למקום ועיין בט"ז ס"ק כ"ח שהקשה מדם שנפל אחתיכה שמקצתה חוץ לרוטב דמותר וע"ש שכל דבריו אינה מוכרחים שחושש שמא נשאר דם במקומו הא הוי דם האברים שלא פי' וגם דדם לא חשיב איסור מחמת עצמו ומ"ש עוד דהוי איסור דבוק ז"א כמ"ש הש"ך ומה שחושש שמא פ"א הגבי' חוץ לרוטב קשה הא אנן לא פסקינן הכי אלא כרבנן דאין חוששין לשמא לא ניער יפה ונראה לאאמו"ר לתרץ וליתן טעם לדעת הרמ"א שחושש שמא פי' משום דלדינא דש"ס יש תקנה בחלוטה שחולט ברותחין ושוב אינו מוציא דם אפי' ע"י בישול וא"כ ה"נ יש לחוש לחומרא שקודם שנעשה רותח לגמרי כבר התעורר הדם לצאת ע"י חמימות האש ויצא לחוץ וכיון שהתחיל להרתיח נעשה חלוט ונסתמין נקבי הפליטה וחיישינן שנשאר עדיין דם בתוכה שפי' ממקום למקום ושוב אינו יכול לצאת ובזה מתורץ נמי מה שהקשה הרא"ש על הסמ"ג מי הוא שהגיד לו זאת ככל הנ"ל משום דסברא נותנת שפי' ממקום למקום וק"ל: 
@22(ס"ק מ"ג) 
@11ויש אוסרין הטעם משום דרוטב מבלבל וכו'@33 וזהו דלא כרש"י בסוגיא דטיפת חלב דפי' התם דמקצתה תוך הרוטב ומקצתה חוץ לרוטב איירי וא"כ אינו חושש שהרוטב מבלבל הטעם וק"ל: 
@22(בט"ז ס"ק כ"ט) 
@11לכבוד שבת כו' בת"ח כו'@33 ולשיטתו צ"ע דלא דייקו התוס' מידי בפסחים דנתעורר לצאת אסור כאן ע"ש דלמא התם בתרנגולת חלולה איירי אבל בחתיכה שאינה חלולה דנתעורר לצאת מותר וק"ל: 
@22(בט"ז ס"ק ל"ב) 
@11ואם בשלו וכו'.@33 ויש להביא ראיה מלקמן סעיף י"ט שהביא דין הרמב"ם דבשר צריך חלוטה ברותחין אחר מליחתו דלא יצא כולה במליחתו ואפ"ה מתיר בסעיף כ' למלוח בשר אחר מליחתו כראוי ממ"נ מה שלא יצא ראשונה שוב לא יצא וא"כ הוכרח כרש"ל וק"ל: 
@22(שם בהג"ה) 
@11ואין לשהות בשר כו' דחיישינן שמא יבשלנו עכ"ל@33 וקצת קשה הא לעיל בסי' נ"ז כתב הש"ך בס"ק מ"ז דהיכא שא"צ לשהות רק כ"א יום לא חיישי' לתקלה בזמן מועט כזו וא"כ כ"ש הכא ונראה לאמו"ר דלעיל הוא מחזיק לעצמו אסור עד לאחר כ"א יום לכן לא חיישינן משא"כ הכא דמותרת תוך ג' לקדירה ואפי' לאחר ג' ימים מותרת לצלי ואינו מוחזק לאיסור כלל לכך חיישינן וק"ל. ועוד נ"ל דהתם ס"ס הוא חדא דלמא לאו דרוסה הוא ואת"ל דרוסה הוא דלמא לא יקלקל אבל הכח דודאי דם בי' חיישינן וק"ל: 
@22(בש"ך ס"ק נ') 
@11בטלה ברוב צ"ע וכו' אבל על הרב קשה עכ"ל.@33 ואף שכבר נתבשל ולא יבא עוד לידי נתינת טעם אעפ"כ יש לחוש דלמא יבא להיחם יחד ובעל מנחת יעקב רוצה לתרץ דכאן איירי שהיה ס' ברוטב כשנתבשל נגד אותה חתיכה קודם שנתערב ואח"כ נתערב באחרות ואינו אסור אלא לדעת הסמ"ג והוי כמו חומרת הגאונים וק"ל. ולפמ"ש לעיל יישוב על דברי הסמ"ג משום דע"י חלוטה אינו יכול לצאת עוד הדם שנשאר בתוכו א"כ ממילא מתורץ קושית הש"ך דאינו יבא לנתינת טעם וכ"ז עם ס' הנ"ל דאי לאו דהוי ס' ונאסר הרוטב מהדם שיצא קודם הרתיחה דלא ידעינן כמה נפיק מיניה ואותו רוטב עם הדם חוזר וניעור ונבלע בחתיכה זו והדרי קושית הש"ך לדוכתא וע"י סברא הנ"ל מיושב היטב קושית הנ"ל: 
@22(בש"ך ס"ק ס"א) 
@11אא"כ יש כו'.@33 וכ' דלא דמי למבשל ולפמ"ש לעיל לפרש טעם הסמ"ג משום דהוי חלוט וזו ודאי אינו שייך בכבוש ופשוט שהסמ"ג מודה: 
@22(בט"ז ס"ק נ') 
@11ויש בו ליכלוך ה"ה אם אין בו כו'.@33 ועי' בט"ז ס"ק י"ח שהביא דעת רש"ל דאינו נאסר אא"כ יש בו חלב ממש וסותר עצמו אמ"ש כאן: 
@22(בש"ך ס"ק פ"ג) 
@11וכן אם היה הכלי חולבת כו' ממ"ש הרב שאסור כולו קאמר וכו'.@33 ויש לדקדק אמאי צריך ס' הא התחתון הוא צונן ונימא תתאה גבר ואינו נאסר אלא כדי קליפה או נטילה. וי"ל כיון דאנן פסקינן לקמן סי' ק"ה שאין אנו בקיאין בין שמן לכחוש ואפי' אם האינו מלוח למטה אוסר הכל וע"ש א"כ לק"מ וק"ל: 
@00סימן ע 
@22(סעיף א') 
@11אבל בשר עם דגים וכו'@33 ע"ש עד אבל הדגים צריך ליטול מהם כדי קליפה והנה הדברים סתומים דאטו לא יהיה שיעור כלל דודאי כ"ז שהם פולטין אינם נאסרים אף דרפו קרמייהו דאל"כ לא הוצרכו לטעם זה שפולטין כל צירן והיכי נידייני' להאי דינא. ונראה לאאמו"ר דבכדי שיתן על האור ויתחיל להרתיח אינם גומרין פליטתן וראיה לזה מגמרא דפריך בכל הבשר אהך דינא דר"נ ה"ד אי בכלי שאינו מנוקב אפי' עופות ועופות נמי וקשה הא לשיטת המחבר לעיל סי' ס"ט סעיף י"ח דבשר שנמלח בכלי שאינו מנוקב אינו נאסר עד ששהה בו כשיעור הנ"ל ואי אמרי' דדגים ועופות בפחות מזה נאסרי' לא הוי מקשה הגמ' מידי דלעולם מיירי בכשא"מ ואפ"ה אשמועינן חידוש גדול דנאסרין מיד הדגים לאחר שגומרין פליטת צירן משא"כ בעופות ועופות אע"כ דבתוך שיעור זה אפי' הדגים אינם נאסרין ואף שהרמ"א חולק לעיל ופוסק דמיד שנראה ציר בכלי נאסר בנמלח בכשא"מ עכ"פ אם לשיטת המחבר מוכרח דין זה אין לנו להרבות במחלוקת במידי דלא תלי בפלוגתא ואין לומר דהא עכ"פ הדגים אינם נאסרים אלא כדי קליפה וא"כ י"ל דבזה פריך הגמ' דבדין זה מודה המחבר דאסור בנמלח בכשא"מ אף פחות מכשיעור זה וכדאיתא בש"ך לעיל אעפ"כ יש חילוק גדול דהתם אינו נאסר אלא מה שמונח תוך הציר משא"כ כאן דצריך קליפה מכל צד יש לחוש שמא נטף מדם העופות על הדגים אע"כ דבתוך שיעור זה אף הדגים מותרים ולא צריך כלל קליפה משום דטרידי למיפלט וק"ל. אמנם יש להקשות ע"ז דהא המכשיר לא אסיק אדעתיה סברה זו שהדגים רפו קרמייהו דהא פריך ואי בכלי מנוקב אפי' דגים ועופות נמי שרי וא"כ פריך שפיר דאין לחלק ודילמא באמת להתרצן נאסרים בלי שיעור ונראה דהמקשן נמי אסיק דדגים רפו קרמייהו וקדמי ופלטי רק שעיקר קושית דבכלי מנוקב אפי' דגים ועופות נמי שרי משום משריק שריק הדם שנופל דרך הנקבים ומתרץ הגמ' כיון דרפו קרמייהו וכן משמע מלישנא דש"ס ודגים משום דרפו קרמייהו ולא קאמר ודגים רפו קרמייהו אלא ודאי משמע דהאי מילתא ידוע הוא ואין בזה חידוש ודו"ק. ושוב מצאתי ברא"ש פ' כ"ה סימן מ"ט שהביא בשם התוס' שרוצה להוכיח מסוגי' זה דבשר שנמלח בכשא"מ נאסר אף מה שחוץ לציר כיון דמדמי המקשן לדגים ועופות וקשה נמי דהא המקשן לא סבר דרפו קרמייהו והם עצמם אינם נאסרים אלא מה שבתוך הציר אלא ודאי דהמקשן נמי אסיק דרפו קרמייהו כנ"ל וע"ש ברא"ש ותמצא דכל הנ"ל נכון וק"ל: 
@22(סעיף ב' בהג"ה) 
@11אבל אי אית בהו קשקשים מותרים.@33 ודוקא אם הדגים שלימים מכל צד דאל"כ הדם נכנס במקום חתוכו ועיין ברא"ש ובב"י: 
@22(בש"ך ס"ק ט"ו) 
@11פליט כבר דמו והודח וכו'@33 ע"ש ולאו דוקא ונראה דהש"ך אזיל לטעמיה שסובר דלדעת המתירין לקמן בבשר שנמלח קודם פליטתו דם עם בשר שכבר פלט דמו מתירין אף שהוא כבר הודח וא"כ קשה ממ"נ דלדעת המתירין אף בהודח שרי ולולי דבריהם אפשר לומר דאף להמתירין לא שרי רק בלא הודח ולכך נקיט כאן והודח דבלא הודח הוי ליה תקנה ע"י מליחה. ואף שהרמ"א פוסק לקמן עיקר כהאוסרין אף בלא הודח מ"מ הא חזינן שסותרין דבריו ורוצה לפרש אף לדברי המחבר וק"ל: 
@22(בש"ך ס"ק ט"ז) 
@11וע"ל כלומר דשם נתבאר וכו'@33 וקשה לאאמו"ר דמנ"ל לומר כן דאף דהוי כרותח ע"י מליחה ופלטי העופות דם ודילמא זה הוי כשנמלחו העופות כל צרכן וסברה כזו אי' בש"ך לעיל ס"ק ז'. ולפמ"ש לעיל בתחילת הסי' יש לדקדק כאן על הש"ך דהש"ך בעצמו כ' לעיל בסי' ס"ט ס"ק ס"ה גבי בשר שנמלח בכשא"מ לדעת המחבר בעי כעין מליחה לקדירה ואי אמרי' דגבי דגים ועופות אפי' במליחת צלי אוסרים מאי פריך הגמ' ואי בכשא"מ אפי' עופות ועופות נמי הא עכ"פ יש חילוק גדול דלא בעי מליחה רק לצלי כמ"ש הש"ך בעצמו הכא וק"ל: 
@00סימן עב 
@22(בש"ך ס"ק ג') 
@11דכבולעו כך פולטו ואע"ג דלגבי דם בעין כו'@33 ע"ש עד סופו דנ"מ אם אחר שנמלח נפל לציר ע"ש ומקשים העולם הא איכא נפקותא אם נפל לדם בעין. ונראה לאמו"ר לתרץ דיש לדקדק עוד דהא מתחילה כתב דלא מהני שיעותא לגמרי דנימא דלא בלע כלל רק דלהוי דם פליטה א"כ האיך רוצה להתיר בנפל לציר אחר שנמלח הא עכ"פ בולע מעט ובמאי יוצא אע"כ צ"ל דכוונתו בזה שכ' אחר שנמלח אבל לא הודח ועדיין הוא פולט ציר וכיון דבלא"ה דעת הרמ"א לעיל דאפי' בנפל לציר אינו בולע ועיין בש"ך לעיל סי' ע' ס"ק ל"ז ד"ה אך אם שהה וכו' אך שחושש לעל לדעת מהרש"ל ומחמיר במקום שאין ה"מ וכאן מהני שיעותא דלב לסמוך על דעת הרמ"א שאינו בולע כלל אפי' בלא ה"מ וכ"ז דוקא בציר אבל בדם בעין דליכא מאן דמתיר רק מטעמא דשיעות הלב לחוד לא רצה להתיר וזהו כוונת הש"ך וק"ל: 
@22(סעיף ג' בהג"ה) 
@11וכל עוף יש בו ס' וכו'@33 ועיין בש"ך ס"ק ח' דהוכיח לדעת רמ"א דאף בנמלח בעי ס' נגד כל הלב ואפ"ה הוי בעוף ס' וא"כ ודאי לדעת מהרש"ל שפוסק בנמלח לא בעי רק נגד חללו ולכך התיר הגאון מהר"א ברודא ז"ל לכבוד שבת או בה"מ בחצי העוף שנתבשל עם הלב לאחר מליחה ולא קרעו קודם מליחה ודו"ק: 
@00סימן עג 
@22(בהג"ה סעיף א') 
@11ומ"מ אם לא עשה כן נוטל הסמפונות ע"ש@33 זהו דעת בה"ג וכדי להבין הדברים אציע דברי התוס' בפכ"ה דף קי"א ד"ה וחתכו לתחת לבשלו בקדירה אחר צלייתו איירי וכו' ובה"ג כ' האי מאן דמצלי וכו' צריך לחתכו מ"ט דאזיל דמא ומכניס בסמפונות והיכי דלא קרעו קורעו לאחר בישולו ומותר עכ"ל והנה בשני דינים פליגי דלדעת התוס' דלא הוי הטעם משום דם שבסמפונות וא"כ אף לצלי צריך קריעה וה"ה אם רוצה לבשלו מהני בדעביד קריעה לאחר צליה ונוטל הסמפונות וא"כ יש להקשות דלקמן סעיף ג' פוסק הרמ"א להקל כדעת התוס' דא"צ לצלי שום חתיכה דלדעת בה"ג ודאי צריך קריעה משום דם שבסמפונות וכאן פ' דמהני נטילת הסמפונות רק שמא נשאר דם בתוכו מאי אהני קריעה אח"כ וא"כ הוא מזכי שטרא לבי תרי וצ"ע ואמו"ר כתב לתרץ בדוחק דודאי היכא דנצלה כחצי צלייתו מודה התוס' דלא חיישי' שמא נשאר דם בתוכו אף דלא קרעו רק היכא דלא נצלה כחצי צלייתו לא חיישי' ובזה מדוקדק הגמ' דמייתי בהך עובדא אדהכי אשכח ההוא כבדא דהוי בה סמפונא דבליע דמא ולדעת התוס' הא לא הוי הטעם משום דם אשר בסמפונות אלא הכי פירושו כיון דחזי סמפונא דבליע דמא הרגיש שלא נצלה כחצי צלייתו ואמר אמאי עבדת הכי דאם אתם רוצים לבשלו קודם חצי צלייתו צריך קריעה שתי וערב אבל ודאי היכא דנצלה כחצי צלייתו לא בעי קריעה שתי וערב ומותר לבשלו אפי' לדעת התוס' ומזה אייתי הרמ"א כאן דקאי אדברי המחבר שכ' וצולה שיהיה ראוי לאכילה רק שהחמיר כאן דלקמן לא בעי קריעה כלל היכא שרוצה לאכלו כך צלוי אבל כאן כיון שרוצה לבשלו מחמיר דצריך ליטול הסמפונות וחושש לסברת בה"ג ולא בא להקל וק"ל: 
@00סימן עד 
@22(סעיף א') 
@11הטחול דינו כשאר בשר וכתב הש"ך ומותר לבשלו עם שאר בשר עכ"ל@33 ולאפוקי מהגהות מרדכי דאינו מתיר לבשל טחול עם בשר ועיין בד"מ ובזה כ' אדמו"ר לתרץ קושית התוס' על בה"ג דמפרש טעמא דקריבת שתי וערב משום דם שבסמפונות מאי קמ"ל אבל טחלא לא פשיטא כיון דלית ביה סמפונא לכן נראה דודאי בה"ג נמי סובר דצריך קריעה משום שיש לחוש שמא נשאר עדיין דם בתוכו ויוצא ע"י בישול רק דקשה לו אמאי קאמר הש"ס דחזי סמפונא דבליע דמא מאי איכפת ליה בזה כדלעיל וע"כ דאף לצלי צריך קריעה משום דם שבסמפונות אך אם רוצה לאכלו כך צלי מהני שיטול הסמפונות אחר הצליה אבל ודאי בבישול צריך קריעה קודם בישולו משום שיש לחוש שמא נשאר עדיין דם בתוכו ויוצא ע"י בישול דבה"ג נמי חייש לזה כנ"ל ושפיר קאמר הגמ' ה"מ כבדא הוא דצריך קריעה אפי' לצלי ואי לא קרעו לקרעיה לאחר צלייתו ולבישול אין לו תקנה כלל אי לא קרעו קודם צלייתו מטעם הנ"ל אבל טחלא לא ר"ל אפי' לקדירה א"צ קריעה ואפי' לכתחילה מותר לבשלו בלא קריעה כלל משום דשומנא בעלמא הוא אף שיש בו מראה אדמומית ולא כהגמ"ר ודו"ק: 
@00סימן עח 
@22(בהג"ה) 
@11כ"ש אם נמלח בכשא"מ וכו'@33 פי' אפי' אם הציר אדום אף על פי כן לא הוי מוחזק בדם והא דקאמר המחבר אא"כ אסמיק פי' המעי גופא וכ"מ בש"ך ס"ק ג' וק"ל: 
@22(שם) 
@11ויש חולקים בכרם וכו' ועיין בס' מנחת יעקב שהקשה לדעת המחבר דאף בכרס אינו מוחזק בדם א"כ במחט שנמצא בכרס הוי טריפה אף באין עליה ק"ד ומתרץ דודאי דם יש בו פי' מיעוט דם ובטל וקושיא זו קשה נמי להרמ"א אקיבה שמתיר בלא מליחה ואפ"ה בעינן קורט דם וק"ל: 
@00סימן עו 
@22(בש"ך ס"ק ב') 
@11לשון הרא"ש ל"מ אם נצלה יפה ע"ש ודבריו תמוהים דהא הרא"ש אפי' מה שנשאר בתוכו קאמר דלא הוי כפי' עכ"ל הש"ך@33 ולכאורה נראה לאמו"ר דכוונת הדרישה לתרץ לדידן דאסרינן בדם שפי' ממקום למקום אף בלא יצא לחוץ כלל ואפ"ה מותר לאכלו צלי אף שלא נצלה כחצי צלייתו והוכרח לומר כל מה שבא אליו כח האש לזוז ממקומו וכו' אך הש"ך לטעמיה אזיל דפסיק לקמן ס"ק י"ג דלצלי נמי אסור בלא נצלה כחצי צלייתו ואינו מותר רק לדעת הרא"ש דמתיר בדם אברים שפי' ממקום למקום ולא יצא לחוץ ופריך שפיר והנה בעל פ"ח משיג שם על הש"ך ומתיר לצלי כנ"ל ומיושב הדרישה היטב וק"ל: 
@00הלכות בשר בחלב 
@00סימן פח 
@22(בש"ך ס"ק ב') 
@11אסיר והא דכ' רשב"א ע"ש וכו'@33 והנה הפ"ח משיג והקשה דבנדרים נמי אסיר במשהו דהוי דשיל"מ ולמה אוכל עמו על השלחן וכ' אאמו"ר ז"ל דלק"מ דהתם אינו אוסר רק במינו ואין לחוש כ"כ משא"כ גבי חמץ וק"ל: 
@00סימן פט 
@22(בהג"ה סעיף א') 
@11וי"א דאין צריך להמתין וכו'.@33 זו היא דעת התוס' והקשה הפ"ח דהמעיין בתוס' יראה דלא פסק כן ואמו"ר הקשה דאדרבה דמוכח להדיא מדברי התוס' דא"צ קינוח והדחה בדף ק"ד ע"ב ד"ה עוף וגבינה כו' ע"ש דכ' דהיכא פריך מגבינה אחר בשר ע"ש תירוצו ואי אמרי' דבעי נמי קינוח לא הוי מתרץ התוס' כלל דילמא לעולם איירי בבשר תחילה והא דסגי בקינוח והדחה היינו לאחר ברהמ"ז אע"כ דלאחר ברהמ"ז א"צ קינוח והדחה וק"ל: 
@00סימן פט 
@22(בש"ך ס"ק ז') 
@11צריך וכו' וכבר נתבאר בס"ק ד' ע"ש@33 והט"ז מסיק בס"ק ב' דלא כהש"ך והשיג עליו וכ' שצריך נמי קינוח ויש להביא ראיה אל הט"ז מדכתב הרמ"א ואם מצא אח"כ בשר בין השניים צריך לנקרו ולהסירו ולדעת הש"ך א"צ לאשמועינן זה דהא כ"ש הוא ממ"ש בהג"ה דאם מצא אפי' לאחר שש שעות צריך להסירו אבל להט"ז אתי לאשמועינן אף דכבר היה לו לקנוח והדחת הפה ה"א דאין לחוש עוד ואפי' אם נמצא הוא משהו בעלמא ועוד שהש"ך בעצמו כ' וכבר נתבאר דצריך הדחה וקינוח וה"ל למיסמך בכולה דינא אדלעיל ולהט"ז באמת אין צריך עוד קינוח והדחה וק"ל: 
@22(בש"ך ס"ק כ"א) 
@11שמש וכו'@33 ע"ש ויש לומר נפקותא כשמשמש לשני כתות לזה בשר ולזה חלב ואינו נוגע באוכל עצמו ה"א שיש לחוש כיון שהוא טריד דבא לאכול מש"ה קמ"ל דלא חיישינן כמו בנט"י הראשונים וק"ל: 
@00סימן צ 
@22(במחבר) 
@11ואין אנו משערין בו אלא כמות שהוא וכו'@33 וזהו חידוש גדול לחלק בינו לשאר איסורים דמשערין כמות שנפל והרב המגיד רוצה לתרץ שהרמב"ם פי' למה שאמר בגמ' בדידי' משערינן או במה דנפיק פי' אף במה דנפיק והב"י מקשה ע"ז האיך נפרש עפ"ז מה שאמרו בגמ' פשיטא דאי בדנפיק מיניה מנא ידעינן וכו' ונראה לתרץ דהרמב"ם פי' בגמ' כרש"י רק כיון דחזינן דיש סברא להתיר כשיש ס' במאי דנפיק מיניה רק מטעם דלא ידעינן בעי ס' נגד כולה עכ"פ די כשיש ס' כמות שהוא בעת שנתבשל וק"ל: 
@22(בש"ך ס"ק י"ט) 
@11דינו כמו בישול וכו'@33 ע"ש קושיתו ותירוצו ואאמו"ר כתב דאינו מובן דהא אמרי' לעיל בין לקולא בין לחומרא יש לו דין בישול ועיין בש"ך ס"ק ב' וצ"ע: 
@22(בט"ז ס"ק י"ב) 
@11ולא אמרי' כו' הטעם שם באו"ה כו'@33 ע"ש ובעל נקודות הכסף משיג עליו דמצינו כמה פעמים דגזרו ואין לדמות כדאיתא בתוס' דף ק"ד ע"א. ואמו"ר הק' ע"ז דא"כ אפי' אם נמלח בשר עוף בחלב גמור נמי יהא מותר מטעם זה והוא להדיא בגמ' דאסור בההוא בר גוזלא דנפל לכדא דכמכא ע"ש עד אמר רבא מאן חכים ולדבריו אין איסור כלל אף כשהכותח נמלח וא"ל דסבר בשר עוף בחלב דאורייתא עכ"פ לישנא דמאן חכים לא שייך ועוד דסתם גמ' קאמר עלה וה"מ וצ"ע וק"ל: 
@22(סעיף ה' בהג"ה) 
@11אפי' במקום שאין הבשר אוסר וכו'@33 ופי' אפי' בהפסד מרובה אסור דבלא ה"מ אפי' הבשר חשוב רותח כדלעיל ואמו"ר כ' דהר"ן ע"כ לית ליה הך דינא דמקשה אסברת עצמו שפוסק דלא הוי רותח עד לאחר שיעור מליחה א"כ דגים שנמלחו עם עופות אמאי נאסרים הדגים דבתוך שיעור מליחה לא הוי רותח ואח"כ אינו מפליט דם וי"ל בדוחק כיון דרפו קרמייהו בלעי ע"י רתיחה קצת ואי אית ליה סברת הרמ"א לא הוי קשה מידי דבציר חשיב רותח אף תוך שיעור מליחה וק"ל: 
@00סימן צא 
@22(בש"ך ס"ק י"א) 
@11דהיינו המחבר סובר כהר"ן וכו'@33 ונראה לאמו"ר ז"ל דלא הביא כאן דעת הר"ן רק משום גמר דבריו אפי' לאחר שהדיחו כ"ז שלא שראו במים וזה דוקא כששהה כבר שיעור מליחה וק"ל: 
@22(בש"ך ס"ק י"ז) 
@11קולף הבשר וכו' וכן אפי' בנפסק הקילוח וכו'@33 והוא נגד דעת הרמ"א בסי' צ"ב ס"ז והוא בעצמו שם ס"ק ל"ה לא כ"כ וצ"ע והמנחת יעקב מתרץ דיש לחלק בין אוכל לכלי ולפ"ד מיושב לקמן הרמ"א בסי' צ"ג ואם הכסוי חם וקדירה צוננת הכל שרי והמאכל צריך קליפה ועמשה"ק הפ"ח שסותר דבריו ולפי הנ"ל לק"מ ודו"ק: 
@00סימן צב 
@22(בש"ך ס"ק ח') 
@11וכן אם נפל@33 ע"ש עד א"ל נ"נ ולולי דבריו נראה לאמו"ר שכוונת המגיד דהרמב"ם איירי שיש כאן כמה חתיכות ויש בהן ס' בלא רוטב נגד הטיפה ויש עוד חתיכות קטנות שאינם ס' ולכן לא אמרי' נ"נ שאין כאן ודאי איסור שיכול להיות שנפל הטיפה על החתיכה הגדולה והדברים נכונים הם אך שיש לדקדק הלשון אם יש בקדירה כולה ס' וק"ל: 
@22(בש"ך ס"ק י"א) 
@11ד"ה ואז אפי' החתיכה עצמה חוזרת להיות מותרת וכו'@33 עד נראה ליישב וכו' ע"ש וקצת יש לגמגם בזה דבזה גם הרמ"א מודה אף שפסק בשאר איסורים נ"נ כיון שאין האיסור מצד עצמו וכדלקמן סי' ק"א ס"ב וצ"ע: 
@22(בש"ך ס"ק י"ב) 
@11וי"א דאמרי' בכל האיסורין וכו'@33 וכתב האגור בשם מהרא"י דלכ"ע אינו אלא מדרבנן ויש להקשות דדעת התוס' אינו כן שכתב בדף ק' ד"ה שקדם וסילקו וכו' ולפי' רבינו אפרים ניחא מה שצוה הכ' להגעיל כלי מדין דהשתא יורה גדולה שא"א להגעיל וכו' ע"ש עד והלא מים הראשונים נעשים נבילה עכ"ל ולדברי הש"ך לא מקשה התוס' ממה שצוה הכ' דהא מן התורה אינו נ"נ ואין להקשות לרבינו אפרים נמי מה נעשה ביורה שבישל בה בב"ח דמודה דנ"נ וי"ל כיון דכבר נאסר הוי כשאר איסורים ואין נעשה נבילה ואין המים נעשים נבילה ממנו וצ"ע: 
@00סימן צג 
@22(בש"ך ס"ק א') 
@11אסור אבל אי ידעינן כמה בלע א"צ לשער רק נגד הבלוע@33 ודבריו תמוהים דבזה אינו מתורץ קושייתו על הרמ"א דקאמר וצריך לשער נגד כל הקדירה משמע דאיירי בקדירה ישנה ופשוט דלא קאמר הש"ך אלא קושטא דדינא וכ"מ מלשונו וק"ל: 
@22(בש"ך ס"ק ד') 
@11והוא חומרא בלא טעם עד אין בה ס' פעמים ס"א עכ"ל@33 וקשה לאמו"ר הא לעיל סי' צ"ב סעיף ז' בהג"ה כתב טיפה הנופלת ע"ג כיסוי דינו כנפלה ע"ג הקדירה נגד הרוטב ולא בעי ס' פעמים ס"א וצ"ל דמהרש"ל חולק ע"ז וכן הוא בהדיא בפ"ח וט"ז חולק על הש"ך דאפי' לסברתו לא בעי רק ס' נגד מקום הקצר ודבריו נכונים הם ואפשר דלכך אנו נוהגים כאן בפראג להקל בחומרא זו דמסתמא איכא ס' נגד מקום הקצר ונראה דבכיסוי יש להחמיר דלא נימא בסתם כיסוי שאינו ב"י משום דדרכו להשתמש מקדירה לקדירה וכ"ז דלא ידעינן בבירור שהוא אינו ב"י בעי ס' נגד כל הכיסוי וק"ל: 
@00סימן צד 
@22(בש"ך ס"ק כ"ג) 
@11שבלועים מבשר וכו'@33 נ"ל דלא אתי לאפוקי כו' ואאמו"ר כ' דלפי מה שהביא עוד בשם תשובת מהר"ם מלובלין דמתיר אף הבצלים עצמם י"ל דלזה נמי כוון המחבר שכ' שבלועים מבשר ומש"ה אסורין דאפשר לסוחטו אסור ואפשר שזה כוונת הש"ך שהביא כאן הך דינא לתרץ קושיא זו וק"ל: 
@22(סעיף ו' בהג"ה) 
@11בקדירה של חלב שבשלו בו מים תוך מעל"ע וכו'@33 והנה הגאון אב"ד וב"ד מו"ש רצו להורות שאף המים הראשונים מצטרפים לבטלם וראייתם מתוס' דף ק' ע"א ד"ה בשקדם וכו' עד ולפי' רבינו אפרים ע"ש בתוס' אבל אמו"ר לא רצה לסמוך ע"ז שאפשר שבזמניהם היו בקיאים לשער כמה יוצא בפעם הראשון ואיך שהיה הרתיחה אבל אנן בזה"ז אין אנו בקיאים ואין סומכים עליו וכן משמע בסי' ק"ג ס"ב דרמ"א ס"ל בהדיא הכי ע"ש בט"ז נמי משמע הכי: 
@22(בש"ך ס"ק כ"ט) 
@11או אם אינו יודע אע"ג דלקמן גבי צנון ע"ש וכו'@33 ונראה לפמ"ש הט"ז בס"ק י"ג אינו אוסר וכו' ודבריו תמוהים וכו' ויש ס' בשיעור קליפה עכ"ל נראה לפרש לפי שהוא דבר מועט וכאן שאיירי ברותח דמתפשט בכולו בודאי הוא ס' רק שהקליפה בעי מטעם חומרא משא"כ לקמן גבי צונן שאינו מתפשט רק כדי נטילה כמ"ש הש"ך בס"ק כ"ז לכן בעי נטילה וק"ל וע"כ צריך לפרש כן כאן דברי הט"ז דאל"כ לא הוי צריך קליפה כיון שהוא בעצמו ס' א"ו דהקליפה לא הוי ס' רק כל החתיכה הוא ס' וק"ל: 
@22(בש"ך ס"ק ל"א) 
@11ואף הסכין צריך הגעלה הא דכ' כן אסכין כו'@33 ע"ש ויש להקשות מה הועיל בזה דאכתי קשה למה כ"כ באין ס' בבשר נגד הסכין אפי' אי' איכא ס' נמי צריך הגעלה וצ"ע: 
@22(בש"ך ס"ק ל"ג) 
@11וכן גבינה חמה כו'@33 ע"ש קושייתו ותירוצו ויש להקשות איך מתורץ קושיא זו ארישא שלא הגיה רמ"א כלום ולא שייך תי' זה וצ"ע: 
@00סימן צה 
@22(במחבר סעיף א') 
@11דגים שנתבשלו או שנצלו ע"ש@33 וכ' אמו"ר דע"כ לא קאי סיפא אלא בנתבשלו דבצלי לא מהני ס' וצריך נטילה וע"ל בסי' צ"ו בט"ז ס"ק א': 
@22(בש"ך ס"ק ג') 
@11והמנהג כו' אבל לשל כדי וכו'@33 ומקשים העולם דהו"ל לאשמועינן רבותא טפי דאפי' להעלות אסור לכתחילה ע"מ לאכלו בכותח כדאי' בגמ' דגים שעלו משמע בדעביד והט"ז בסי' ק"ד באמת דאסור לכתחילה. וכ' אמו"ר דלהמחבר דאיירי בבישול וע"כ איירי הגמ' בשניהם חמים ולכך קאמר הגמ' לשון דעביד אבל באמת כשהקערה צוננת יכול להיות דמותר אפי' לכתחילה והט"ז כתב דבריו להרמ"א שמפרש הגמ' כשהתחתון צונן ואפ"ה נקיט לישנא דדעביד דלכתחילה אסור לאכלו בכותח והש"ך מפ' דבריו להמחבר כנ"ל אלו ואלו דברי אלהים חיים וק"ל: 
@22(בש"ך ס"ק כ"א) 
@11יראה לי והכי מוכח נמי ממ"ש התוס' וכו'@33 ודבריו תמוהים דאפי' אם האפר אינו לפגם איכא דברים טובא שפוגמין ולמה לא תיקנו בהם אלא ודאי דהתוס' לא איירי מזה וק"ל: 
@00סימן צו 
@22(בש"ך ס"ק ה') 
@11או שיטעמנו ומיהו הוכחתי דלכתחילה אסור וכו'@33 ואין להקשות מסי' צ"ב וסי' צ"ח שמותר לכתחילה ע"י טעימת עובד כוכבים משום דהתם הוי כדעביד דאיירי מדבר איסור והפ"ח כתב עליו שזה אינו נכון דלישנא דגמ' הוי צנון שחתכו בסכין מותר לאכלו בכותח ולישנא דמותר משמע בכ"מ לכתחילה עכ"ל ונראה לאאמו"ר דהפ"ח לשיטתו מקשה שפיר דגבי דגים פ' כשעלו בקערה אף שטעמו בו טעם בשר מותר לאכלם בכותח וא"כ לק"מ קושי' התוס' דקי"א ע"ב ד"ה אמר אביי ואע"ג דלקמן אמר אביי אליבא וכו' ע"ש אבל לרבא אפי' אי סובר כהלכתא דאביי לקמן לק"מ דאינו אוסר לקמן אלא ביש בו טעם בשר אבל אין בו טעם בשר שרי אבל לדעת מהרש"ל שאפי' דגים לא שרי אלא בסתם וא"כ ע"כ בצנון אפי' ע"י טעימה אסור לכתחילה אמנם בדעביד אם טעם ואין בו טעם בשר הוא דמותר לאכול בכותח דאל"כ מאי איכא בין דגים לצנון ובודאי מן הסתם אסור לאכול הצנון בכותח והא דקאמר רבא לעיל האי אפשר למטעמי' אליבא דר"נ קאמר לה כמו שמתרץ התוס' אליבא דאביי ודברים הנ"ל נכונים הם ובפי' איתא כל הדברים במהרש"ל והפ"ח ע"כ לא ראה דברי מהרש"ל ודברי הש"ך נכונים הם פה כיון דהא דמתיר הש"ך בצנון הוא רק בדיעבד ובטעמי' ואין בו טעם בשר כסברת מהרש"ל כדאמרינן וק"ל: 
@22(בש"ך ס"ק י') 
@11וכן נוהגין לכתחילה פי' בין בסכין של בשר בין של אינו יהודי וכו'.@33 ודבריו תמוהים דבסכין של אינו יהודי לא שייך לכתחילה שכיון שחתך בו אף אם לא נתבשל בקדירה הוי דעביד ואינו נאסר אלא כדי נטילה ובאמת בת"ח ליתא להך לישנא וע"ש בש"ך ס"ק י"ב ואם יש ספק וכו' ואאמו"ר כתב דיוכל להיות דלא קאי הרמ"א אלא על היותר מכדי נטילה שאינו מה"ת וספיקא להקל וק"ל ודפח"ח: 

