
@00חידושים והגהות על שו"ע יו"ד מהרב המאור הגדול כו' מו"ה שלמה הכהן נ"י מו"ץ דפ"ק ווילנא. 
@22(שו"ע סימן א') 
@11שוחט@33 שהעיד עליו ע"א ששחט שלא כהוגן והוא מכחישו ע"א בהכחשה לאו כלום הוא. והוא מד' מהרי"ק בשורש ל"ג וכתב טעם לזה משום דכל מקום שהאמינה תורה ע"א הוה כשנים וכו' והמהרש"ל ביש"ש פ"ק דחולין דין ט' חולק עליו וכתב דבריש האשה רבה דין ה' פסק כד' הנ"י שם בשם הריטב"א דדווקא לגבי עדות אשה אמרינן שהוא כשנים אבל לגבי שאר איסורים הרי הוא חד נגבי חד וכו' והובא בקוצר בט"ז כאן בס"ק כ"ג ובש"ך לקמן בסי' קכ"ז ס"ק י"ב אמנם לולא דברי המהרש"ל ז"ל הייתי אומר דהדין עם המהרי"ק ואין סתירה מדברי הריטב"א ז"ל די"ל דהריטב"א ז"ל לשיטתו אזיל בזה וכמו שאבאר בעז"ה דהנה לכאורה דברי הריטב"א ז"ל הנ"ל צריכים ביאור דמה טעם יש לחלק בענין זה בין לעדות אשה לשאר איסורים דהא בשניהם מן הדין היה צריך שנים רק דבעדות אשה האמינו ע"א מטעם דאשה דייקא ומנסבא ובשחיטה האמינו ע"א משום דבידו וראיתי להש"ך ז"ל בסי' קכ"ז בס"ק הנ"ל שדחק למצוא טעם לדברי הריטב"א משום דס"ל דדווקא במקום דגלי לן קרא בפירוש דסגי ע"א כגון בעגלה ערופה ובסוטה התם אמרינן דנחשב כשנים אבל בדבר דלא גלי לן רק דמסברא ידעינן דנאמן כמו בשחיטה דנאמן מצד הסברא דהוא בידו או במקום דנאמן מצד תקנת חכמים אינו נחשב כשנים אלא דבעדות אשה דמדינא בעי שנים וחז"ל האמינו לחד כב' אין דבריו של אחד במקום שנים כ"כ הש"ך ז"ל שם והנה מש"כ אלא דבעדות אשה וכו' תמוה דהא כתב מתחילה דהיכא דאינו נאמן רק מצד תקנת חכמים לא מקרי דנחשב כשנים וביותר הו"ל לומר דהריטב"א לשיטתו אזיל דס"ל בחידושיו בר"פ האשה רבה דע"א נאמן מה"ת באמת בעדות אשה [והובא בשב שמעתתא שמעתא ז' פ"א וע"ש שהאריך בזה] והא דאמרינן בגמ' דמשום עיגונא אקילו בה רבנן היינו משום הך טעמא אוקמה אדאורייתא דאל"ה הי' ראוי להחמיר משום חומר דא"א וכן משמע באמת בספרי פ' שופטים אקרא דלא יקום ע"א באיש אין לי אלא איש אשה מנין ת"ל וכו' ומאחר דסופינו לרבות אשה מה ת"ל איש אלא למעט לכל עון ולכל חטאת אינו קם אבל קם הוא באשה להשיאה דברי ר"י ע"כ וס"ל להריטב"א דהיא דרשה גמורה [ועי' בנו"ב מהד"ק חלק אה"ע סימן ל"ג דחיזק סברא זו גם מדברי הירושלמי ומהש"ס דילן וכתב שכן משמע ג"כ ברמב"ם ז"ל ודלא כהריב"ש ז"ל בדעת הרמב"ם ע"ש] וא"כ בעדות אשה ג"כ גלי לן קרא דנאמן כמו בעגלה ערופה ועד סוטה וא"ש אכן מה שחילק בין דבר דגלי לן קרא ובין דבר שהוא מסברא דחוק טובא דמה לי קרא ומה לי סברא לכן נ"ל דהריטב"א ז"ל ס"ל באמת כדעת הי"מ שהביא הרשב"א בחידושיו בר"פ האשה רבה דע"א נאמן באיסורים ואף דאיתחזק באיסורא ואינו בידו וכ"ה ג"כ דעת הרשב"ץ שהובא בב"י סי' ר"א ובש"ך בסי' קכ"ז ס"ק ט"ז ע"ש וא"כ י"ל דהריטב"א נמי ס"ל הכי וראיה לזה דהא הריטב"א ז"ל ס"ל דע"א נאמן להחמיר ואף דאיתחזק היתירא ואינו בידו אך דהבעלים אינ' מכחישין כגון דטען איני יודע וכמו שהובא בד' הגר"א ז"ל בביאוריו בסי' קכ"ז ס"ק י"ג וא"כ י"ל דה"ה להקל נמי ס"ל כן וא"כ לא שייך כלל לומר דנאמן כשנים דמעולם לא מצינו באיסורים דבעי שנים אבל בדבר שבערוה דבעי שנים כגון בגירושין ובקידושין וכיוצא ורק בעדות מיתה הקילה התורה [או דחז"ל הקילו לדעת הסוברים דאינו אלא תקנת חכמים] דסגי בע"א שפיר נחשב כשנים דהא מעיד בדבר דצריך שנים כן נראה לי בדעתו של הריטב"א ז"ל וא"כ אנן לדידן דקיי"ל דגם באיסורים במקום דאיתחזק איסורא ואינו בידו בעי שנים [וכ"ה דעת מהרי"ק בעצמו ג"כ בשורש קט"ו והובא לקמן בסי' ר"א סעיף ד' בהג"ה] שפיר כתב המהרי"ק דנאמן כשנים גבי שחיטה דהא מצד דהוא בידו נאמן כשנים ודברי מהרי"ק ברורין ואמנם כל זה כתבתי ע"פ דרכו של המהרש"ל דמדייק מד' מהרי"ק דגם הבשר מותר מכח האי טעמא אמנם באמת המעיין היטב בד' מהרי"ק בשורש ל"ג יראה להדיא דלא מיירי שם מדין הבשר כלל ואפשר דהמעשה הי' שכבר נאכל הבשר ועיקר השאלה היה על השוחט אם יש לפסול לשוחט מחמת עדות הע"א וע"ז השיב דאינו נפסל מתרי טעמי דחדא דכיון דהעד האחר בא להעיד על השוחט ולהוציאו מחזקת כשרות אין בעדותו כלום דהא ע"א בהכחשה לאו כלום הוא ועוד דכל מקום שהאמינה תורה ע"א הרי כאן שנים וכו' ומשמע שם דעיקר סמיכתו אינו אלא על טעם ראשון ואפשר דמשום זה לא העתיק המחבר רק טעם הראשון לבד וא"כ בלא"ה לק"מ מהריטב"א דהכא שרי מצד דבא לפסול השוחט וע"ז בוודאי אינו נאמן וממילא גם הבשר שרי ונ"מ אם העיד דשחט שלא כהוגן בשוגג והוא לא ידע באופן שהשוחט לא יפסל על פיו אפשר דמודה מהרי"ק דהבשר אסור דהוי חד לגבי חד ומעמידין הבהמה בחזקת איסור ועי' בפמ"ג בש"ד ס"ק מ"א ודו"ק: 
@22(שו"ע סימן ב') 
@11היו@33 ישראל ופסול אוחזין בסכין ושוחטין פסולה והש"ך בס"ק ל' כתב דבאור זרוע ובהגה' אשר"י פ"ק דחולין מכשירין וכ"ה בתוספתא פ"ק דחולין ע"ש ובספר אור זרוע עצמו שיצא מקרוב לאור הדפוס [הל' שחיטה סי' שס"ז] מצאתי שכתב על דברי התוספתא הלז וז"ל ואף דמסייע העובד כוכבים בהדיה הא קיי"ל בפ' המצניע [דף צ"ג ע"א] דכל היכא דיכול ואחד מסייעו בהדיה דאין ממש במסייע לפסול וכו' עכ"ל והנה לכאורה דבריו צריכים ביאור דהא בש"ס שם משמע דדוקא בזה יכול ואידך אינו יכול מקרי האינו יכול מסייע שאין בו ממש אבל בששניהם יכולים או בששניהם אינם יכולים לא שייך כלל שאחד יחשב כמסייע דכיון דשניהם שוין לא עדיף חד מחבריה וצ"ל דהא"ז מפרש להתוספתא נמי בכה"ג דהישראל יכול והעובד כוכבים אינו יכול וא"כ י"ל דאין כאן מחלוקת כלל בין הפוסקים וכולהו בחדא שיטתא קיימי והרשב"א בתו"ה שהביא המחבר דעתו י"ל דמיירי בששניהם יכולים או שניהם אינם יכולים ובזה ניחא דלא יהיו דברי הרשב"א נגד דברי התוספתא הנ"ל ושוב מצאתי בתבואת שור בסי' ב' בשמלה חדשה סעיף כ"ז שכ' דין זה משמיה דנפשיה דנ"ל דאם שחטו בסכין אחד בגוונא דהכשר יכול והפסול אינו יכול וכו' הוי סיועת הפסול סיוע שאין בו ממש ע"ש אבל באמת כן נמצא מפורש בא"ז הנ"ל וגם מה שכ' ע"ז דמ"מ יש ליזהר לכתחילה שלא יסייע הפסול אפי' בכה"ג גזירה משום סיוע שיש בו ממש ע"כ כן כתב להדיא גם האור זרוע בעצמו שם אך לא מטעמיה רק מטעם דחיישי' דלמא משתלי הישראל וגמר העובד כוכבים ומביא ראיה ברורה לזה מדברי הש"ס בעבודת כוכבים ד' ע"ב ע"ב דאמר להו רבא להנהו שפוכאי כי שפכיתו חמרא לא לקרב לעובד כוכבים ליסייע בהדייכו דילמא משתליתו ושדיתו ליה עליה וכו' וזה ראיה ברורה ראויה אליו ז"ל [וגרם לו להתבואת שור בזה משום שלא ראה רק דברי הא"ז שהועתק בהגהה אשר"י כי עצם הספר א"ז לא נדפס עדיין בימיו ולא זכינו לאורו עד שנת תרכ"א העבר שנדפס בזיטאמיר] וכתב עוד הא"ז שם דדווקא בסכין אחד אך דאחד אוחז למטה ואחד למעלה [וצ"ל דהא דתני בתוספתא אפי' אחד וכו' קמ"ל מילתא אגב אורחא דאפי' שחיטה באלכסון כשרה ועי' בפירש"י בחולין ד' ל' גבי הא דמשני שם דמשנתנו בסכין אחד ע"ש] אבל בשני סכינים אפי' בדיעבד אסור דחיישינן דדלמא עביד הפסול מעשה טרפה וכו' ע"ש ודע דאין לתמוה על מש"כ דהא"ז מיירי דהפסול לבדו אינו יכול דא"כ מאי שייך גזירה דלמא משתלי הכשר ויגמור הפסול דכיון דאינו יכול היאך יגמור לבדו דזה אינו קושיא די"ל דאינו יכול לעשות כל מעשה השחיטה אבל לגמור אפשר דיכול ופשוט הוא]: 
@11ולענין@33 מה שתמה הגר"א ז"ל בביאוריו על דברי הרשב"א שהובא בשו"ע וכתב דליתא דא"כ הא דאמרי' ד' מ"א א' ת"ש וכו' ומתרצינן בישראל מומר ל"ל לשום אחד וכו' עכ"ל. הדבר תמוה דהא כבר הקשו התוס' קושיא זו בדף י"ד ע"א ד"ה השוחט והוכיחו מזה דבפעם אחת לא נעשה מומר וא"כ גם דברי הרשב"א ז"ל יש ליישב כן דהא הוא ז"ל גם כן ס"ל הכי בתשובותיו וכמו שהביא הש"ך בסי' ד' ס"ק ד' ואולי דהגר"א ז"ל מקשה לפי מה דמשמע בספר תו"ה עצמו דס"ל אדרבה להיפך דגם בפעם אחת נעשה מומר ולא כמש"כ בתשובותיו וכמש"כ הש"ך שם ועכ"פ בעיקר הדין הרי מצינו דגם רבותינו בעלי התוס' מסכימים כד' הרשב"א ז"ל דישראל ופסול אוחזין בסכין פסול וראיתי בתבואת שור שכ' דאין להקשות על התוס' דמאי ראי' הביאו ממשנה דשנים אוחזין בסכין אחד דבפעם אחת לא נעשה מומר דלמא מיירי שם דהפסול אינו יכול דהוי מסייע שאין בו ממש והלכך לא מיפסיל משום שחיטת מומר רק משום שחיטת עובד כוכבים דבמחשבת עובד כוכבים אפי' מעשה כ"ד פסולה כמש"כ לקמן וכו' דלק"מ דשוחטין תנן וההוא לאו שוחט מקרי כ"א מסייע ואין בו ממש עכ"ל. והנה מה שתי' דשוחטין תנן הנה מד' הא"ז הנ"ל מבואר סתירה על דבריו דהא מפרש להתוספתא דמיירי דהפסול אינו יכול וכמש"כ לעיל ואף דבתוספתא נמי תני שוחטין הרי דליתא לסברא זו אך עיקר קושייתו תמוה דכיון דאינו אלא מסייע שאין בו ממש גם משום שחיטה לשם עבודת כוכבים לא מיפסיל דהוי כזה מחשב וזה שוחט וזה מחשב וזה שוחט לא אמרינן ומה שהביא דפוסל מחשבה אפי' במעשה כל דהו שאני התם דעושה לבדו משום דגבי מחשבת עובד כוכבים תליא הכל במעשה משו"ה פוסל מחשב' ואפי' במיעוט קמא דקנה אבל בנד"ד דאינו אלא מסייע שאין בו ממש מניין לנו דפוסל מחשבה ולכן דברי הגאון בעל תבואת שור אלו צלע"ג: 
@22(שו"ע סימן ד') 
@11ואם@33 יש לו שותפות בה י"א שאוסר גם חלק חבירו ויש אומרים דגם בזה אינו מכוין אלא לצער שותפו ולא לאסור ע"כ ולכאורה יש לתמוה על דעה השניה מהא דאמרינן בגיטין ד' נ"ד דאם אמר דס"ת שכתבתי לפלוני גוילין שבו לא עיבדתי לשמן מתוך שנאמן להפסיד שכרו נאמן להפסיד ס"ת דאמרינן דוודאי קושטא קאמר וא"כ הכי נמי כיון דנאמן לאסור את שלו נאמן לאסור גם את של חבירו אמנם אחר העיון יש ליישב זה די"ל דהתם שאני שאומר בהדיא דלא עיבד הגוילים לשמן אלא דלא מהמנינן ליה משום דאין ע"א נאמן לאסור בדבר שיצא מתח"י וכמו דאמרי' שם ס"ת ביד מי ביד לוקח ע"ז אמרינן דמתוך דמפסיד גם את שלו באמירתו בודאי רגלים לדבר דקושטא קאמר ובכה"ג נאמן אף דכבר יצא מתח"י דהיכא דאיכא רגלים לדבר נאמן ע"א להחמיר [ואפשר דאף להקל נאמן באיכא רגלים לדבר וצ"ע בזה] אבל בניד"ד י"ל דמיירי דאינו בפנינו לשואלו אם כוון לנסך ממש או דלא כוון אלא לצער אלא דאנן אנו מסתפקים בכוונתו אם כוון לכך או לא ולכן פסקינן דמעמידין אותו על חזקת כשרות ואמרינן דוודאי לא כוון רק לצעורי לחברי' וא"כ מהו בכך דיש לו שותפות מ"מ י"ל דלא כוון רק לצער לחבריה ומעולם לא כוון לנסך כלל לא חלקו ולא חלק חבירו אבל אם הוא לפנינו ואומר שכוון לשחוט לשם עבודת כוכבים ממש אפשר דמהמנינן ליה מחמת מיגו ואפשר דלאו מצד דרגלים לדבר נאמן דהכא ליכא רגלים לדבר כ"כ דהא יכול לאוכלה בינו ובין עצמו וליכא הפסד כלל אלא עיקר הטעם הוא דיש לו חלק בה ועל חלקו בוודאי נאמן לאסור נאמן לאסור גם את של חבירו דפלגינן דיבורא לא שייך כאן דהא מעורב חלקו עם חלק חבירו הלכך נאמן על הכל והלכך ע"כ מיירי כאן דאינו לפנינו כלל ולפי זה יש ליישב בפשיטות תמיהת הסמ"ע בחו"מ סי' שפ"ה דשם פסק המחבר בפשיטות דהמנסך יין חבירו וכו' אם היה לו בה שותפות חייב לשלם אלמא דס"ל דנאמן לאסור אם היה לו בה שותפות אכן לפי הנ"ל לק"מ דהא שם איירינן לענין תשלומין וע"כ דמיירי דהוא לפנינו והניזק תובעו שישלם לו וא"כ י"ל דמיירי דאומר בפירוש דכוון לנסך ובכה"ג נאמן לאסור וכנ"ל: 
@22(שו"ע סי' ה' סעיף א') 
@11לשם@33 אשם וודאי וכו' שחיטתו כשרה. עי' בפי' הרא"ש בנדרים ד' ו' ע"א ד"ה הרי דהיינו במפרש בהדיא לשם אשם וודאי אבל אמר לשם אשם סתם חיישינן דשמא לשם אשם תלוי אמר ופסול לדעת הרמ"א בהג"ה שפסק כהרא"ש והטור דהשוחט לשם אשם תלוי פסול ע"ש היטב: 
@22(שם בש"ך סק"ו) 
@11לחטאתי@33 אבל אם אמר זו לחטאת בלא יו"ד כשר וכו'. לכאורה צ"ע דהא בש"ס דנדרים שם מבואר להדיא דזהו דווקא למ"ד דידים שאינן מוכיחות לא הוויין ידים אבל לאביי דס"ל דהוויין ידים אף באומר סתם לשם חטאת דבריו קיימין אם היה מחויב חטאת וא"כ תימה קצת על הרב בהג"ה דבאה"ע סי' כ"ז סעיף ד' הביא שם להלכה גם דעת הפוסקים ז"ל דלא בעינן ידים מוכיחות והו"ל להגיה נמי כאן דאף באומר לשם חטאת סתם ולא אמר לשם חטאתי ג"כ פסול אם היה מחויב חטאת ואולי דשם משום חומר דא"א חשש לדעת הפוסקים כאביי אבל הכא דאינו אלא איסור דרבנן לא חשש להביא דעת הפוסקים אלו ועדיין צ"ע: 
@22(סי' י"ג ש"ך ס"ק י"ד) 
@11השיג@33 שם על הב"ח במש"כ דה"ה בהמה שבאה על בת פקועה ונשחטה הפקועה ונמצא בה וולד דאותו וולד נמי ניתר בשחיטת אמו ודעת הש"ך דבכה"ג הוולד אין לו תקנה דכיון שאמו א"צ שחיטה הוי כלא נשחטה וכו' ע"ש ונ"ל ראיה גדולה לדברי הש"ך ז"ל מדברי התוס' דחולין ד' ע"ב ע"ב ד"ה קלוט דהקשו שם דהא לר"י הגלילי דדרש אתין באמת קלוט בן פרה אסור כמו לר"ש וא"כ מאי מקשה הגמרא שם דקלוט במעי קלוטה דיטמא והא לדידיה אה"נ דמטמא דהא אמו נמי טמאה היא ובטמא ס"ל דטמא וכבר הביא שם המהר"ם לובלין בשם מקשין העולם דמאי קושיא דהתוס' דילמא דהגמ' מיירי בקלוט במעי קלוטה ואותה הקלוטה היתה בת פקועה באופן שגם לר"ש שרי ותי' דבכה"ג לא שייך כלל דיטמא העובר אם מת דהא אפילו אם יוולד אין טעון שחיטה כלל דכבר הוא שחוט ועומד מצד שנולד מבת פקועה ע"ש ולכאורה הא משכחת לה דהזכר שבא על בת פקועה היה בהמה דעלמא דבכה"ג כתב הש"ך לעיל בס"ק י"ג דאם נולד הוולד לא מהני שחיטה לדידיה וא"כ שייך טומאה גביה כשהוא במעי אמו דהא אם יוולד הוא כשאר וולדות דמטמאים בנבלה ולא עוד דאף אם ישחטו אותו יהיה נבלה אלא וודאי כדעת הש"ך דבכה"ג אפי' נמצא במעי אמו אסור באכילה ולא מהני ליה שחיטת אמו ואסור לעולם בכל גווני בין בנולד ובין בנמצא במעי אמו וא"כ בכה"ג לא שייך שם תירוצא דלהכי אהני ק"ו דרב חסדא דהא בכה"ג ליכא באמת ק"ו דהא שחיטת אמו אינו מתירו באכילה ודו"ק: 
@22(סימן י"ט בש"ך סק"א) 
@11ואפי'@33 הזיד ולא בירך כשרה אפילו לעצמו וכן משמע בבה"ג וכו' וכ"ב הנה מלשון בה"ג דאיתא לפנינו בהלכות שחיטה [ובדפי הספר דפוס ווארשא הוא בדף קכ"ה ע"ב) שכ' דטבחא קאים באיסורא ובישרא שרי באכילה אינה הוכחה כ"כ דאיכא למימר דר"ל דבישרא שרי באכילה לאחרים אכן מצאתי בעז"ה באור זרוע בסי' שפ"ז שהעתיק לדברי בה"ג בלשון אחר וז"ל וטבח דלא בריך ואישתלי ושחט שרי למיכל מההוא בישרא עכ"ל וכתב ע"ז הא"ז מדלא כתב דלעצמו אסור ש"מ דאפי' לדידיה שרי ע"כ והיינו כדעת הש"ך ז"ל: 
@22(בסימן כ"ג סעיף ד') 
@11השוחט@33 בסכין שאינו חד וכו' וכ"ב כ"ה פירוש ה"ר אושעיא בתוס' חולין דף ל' ע"ב אבל ר"ת ז"ל מפרש בשהיה ממש שלאחר ששחט מיעוט של דושט שהה כשיעור שהיה. וכתב הרא"ש דהספק הוא דדילמא לא גמירי שהיה רק במידי דמנבלה ביה כגון אחר רוב סימן והעיר בזה כבוד ידידי הרב המאוה"ג החו"ב וכו' מוה' @44שמואל איסר כהנא@55 נ"י ר"מ דפה דהלא קיי"ל דנקובת הוושט ג"כ נבלה וא"כ גם במיעוט סימן הוי מידי דמנבלא ביה ואם ר"ל שאינו נבלה מחיים א"כ גם ברוב סימן לא הוי נבלה מחיים דהא קיי"ל דשחט בה שנים או רוב שנים ה"ה החייה לכל דבריה ויפה העיר ורציתי ליישב דהא דקיי"ל דנקובת הוושט הוי נבלה היינו משום דאינו מצטרף הנקב להשחיטה שאח"כ דהא הוי שהיה בנתים ואיו לך שהיה גדולה מזו וזהו לאחר דמבעיא לן ולא איפשטא אבל באמת נקובת הוושט מצד עצמו אינו אלא טרפה אבל מ"מ אין לשון הרא"ש סובל זה ועוד דא"כ אינו אלא ספק נבלה והיכא כ' הפוסקים בפשיטות דהוי נבלה ולכן המחוור בזה מה שתי' הרב הג' מוהרש"א כהנא נ"י בעצמו ע"ז דנרא' דר"ת והרא"ש ז"ל ס"ל באמת דנקובת הוושט אינו אלא טרפה וכ"ה באמת בתוספתא פ"ב דחולין שחט מיעוטו של וושט וכו' או שניקב את הוושט ואח"כ שחט את שניהם טרפה ושחיטתה מטהרתה ודפח"ח אכן הרמב"ם ז"ל דכ' בפשיטות דנקובת הוושט הוי נבלה נראה דגרם באמת בתוספתא הנ"ל פסולה ואין שחיטתה מטהרתה וכמו ברישא דתוספתא בשחט מיעוטו של וושט ושהה כדי שחיטה וגמרה דהגי' ברא"ש גופיה דפסולה ולא כגי' דילן וא"כ י"ל דהרמב"ם היה גורס בסיפא ג"כ פסולה ומסולק בזה מה שתמה הגרע"א ז"ל בגליון היו"ד בסי' ל"ג סעיף ג' ע"ש ודו"ק וכ"כ הגהות מיימון בפ"ג מהל' שחיטה אות ד' דא"א לפרש האבעיא כפיר"ת דהא בתוספתא הוא פשוט דהוי נבלה ע"ש ונראה דמשו"ה הוצרך הרמב"ם ז"ל לפרש שם דר"ל דשהה כמיעוט הסימנים וע"ש בכ"מ דכ' דהרמב"ם גרס כן בגמ' שהה כמיעוט וכו' ובתשובות הריב"ש ז"ל בסימן קפ"ז כתב דמשו"ה לא פירש הרמב"ם ז"ל דשהה במיעוט סימנים דהיינו דשהה לאחר מיעוט הוושט כמו דמפרש בהחליד במיעוט סימנים דהיינו במיעוט קמא דוושט משום דשהה משמע דשהה ממש ולא שייך דשהה במיעוט סימנים דהא השהי' הוא לאחר שחיטתה מיעוט ולא בשעת המיעוט דהא בעת השהי' אינו שוחט כלל ע"ש: 
@22(סימן כ"ד סעיף י"א) 
@11וכן@33 אם שחט מיעוט הראשון בחלדה וגמר השחיטה שלא בהחלדה פסולה וכ"ב עי' בט"ז ובביאורי הגר"א ז"ל דמפרשים דהחליד תחת העור וזה דחוק קצת דמנ"ל להמחבר הא דהא הוי ס"ס ועי' בפמ"ג כאן מש"כ בשם הלח"מ אכן לולא דבריהם ז"ל הייתי אומר דהמחבר כוון בכאן לפי' הריב"ש בד' הרמב"ם דר"ל דשחט מיעוט בתרא של סימן הראשון בחלדה ומיירי בבהמה משום דנעשה פסול בשחיטה קודם ששחט סימן השני והובא בכ"מ ובפמ"ג כאן וזה שכ' מיעוט הראשון יש לפרש מיעוט בתרא של סימן ראשון ודו"ק: 
@22(בריש סימן כ"ה) 
@11השוחט@33 צריך שיבדוק בסימנים אחר שחיטה אם נשחטו רובן וכו' וכ"ב דין זה הוא מהש"ס דחולין דף ט' ע"א אכן לענ"ד נראה דיש לו סמך גדול ג"כ בכתוב בסוף פ' קדושים דהנה בתו"כ שם והובא ברש"י ז"ל שם בחומש דרשינן והבדלתם בין הבהמה הטהורה לטמאה ובין העוף הטמא לטהור אצ"ל בין פרה לחמור והלא מפורשין הם אלא בין טהורה לך לטמאה לך בין שנשחט רובו של סימן לנשחט חציו [בת"כ עצמו הגי' רובו של קנה ונ"ל דטס"ה וצ"ל רובו של סימן וכן הוא ברש"י ז"ל דהא לענין שחיטה אין נ"מ כלל בין קנה לוושט ובשניהם בעינן רוב] והנה לכאורה דברי התו"כ אלו צריך קאמר והבנה דהא השתא נמי קשה הא כבר מפורשין הם בתורה שבע"פ. ואי דבא לרמז זה גם בתורה שבכתב הו"ל לפרש בהדיא דצריך רוב סימן אבל השתא דכתיב סתמא דוהבדלתם וגו' מנ"ל דבהבדלה דרוב קאמר דילמא בחציו או מיעוט סגי וא"כ איזה תועלת יוצא לנו מקרא דוהבדלתם והרי בא הכתוב לפרש לנו שיעור שחיטה ולא פי' כלום ולכן נ"ל דקרא דוהבדלתם לא בא לפרש שיעור השחיטה דזה כבר ידעינן מתורה שבע"פ שנאמרה למשה מסיני אלא בא לאשמועינן חידוש דין גדול על השוחט דצריך להבדיל ולידע בבירור אם שחט רוב סימנים או לא והיינו שצריך שיבדוק בסימנים לאחר שחיטה אם נשחט הרוב או שיראה לעין בשעת השחיטה דשחט הרוב אבל אינו יכול לסמוך על אומדן דעתו וע"ז אתי קרא דהבדלתם דאי מהלמ"מ לא ידעי' רק דצריך לשחוט רובא אבל לעולם אימא לך דסגי באומדן דעתא של השוחט קמ"ל קרא דצריך בדיקה ממש ביד או שיראה לעין וזהו דפרט הכתוב הכא בהמה בפני עצמה ועוף בפני עצמו משום דהבדיקה אינה שוה בין דבבהמה צריך לבדוק אחר רוב שנים אבל בעוף סגי ברוב אחד ונמצא דדין זה דהשוחט צריך שיבדוק בסימנים אחר שחיטה הוא מקרא מפורש מה"ת [ומ"מ אינו נחשב למ"ע בפני עצמו משום דאינו אלא ענף והכשר למצות השחיטה דהשחיטה אינו נכשר אם לא ע"י בדיקה ולא שייך לחושבו למ"ע בפני עצמו כנ"ל בפי' דקרא דוהבדלתם הנכתב בפ' קדושים ] אכן בסוף פרשת שמיני דכתיב נמי שם להבדיל בין הטמא ובין הטהור ובין החיה הנאכלת ובין החיה אשר לא תאכל ודרש שם בתו"כ נמי אצ"ל בין פרה לחמור וכו' אלא בין טמאה לך וכו' בין שנשחט רובו של קנה לנשחט חציו והובא ג"כ ברש"י ז"ל שם נ"ל דשם בודאי א"א לפרש דאתא להך דרשא דצריך לבדוק בסימנים דא"כ תרי קראי למ"ל וסגי בחד קרא ועוד דבהדיא אמרינן בסנהדרין [דף ל"ד ע"א] דמקרא אחד יוצא לכמה טעמים אבל אין טעם אחד יוצא מב' מקראות [ועוד דהו"ל למנקט בת"כ איפכא בין שנשחט חציו לנשחט רובו דהא בכתוב נקט טמא בתחילה] ולכן נ"ל ברור דט"ס נפל שם בת"כ וברש"י וצ"ל בין נפגם רובו של קנה כצ"ל [או דצ"ל בין נפסק רובו של קנה] וכתוב זה בא לאשמועינן דאם נמצא ריעותא בקנה מחויב לבדוק דשמא נפסק רובו והוי נבלה ומטמא דפסוקת הגרגרת הוא נבלה [ובזה א"ש דנקט בת"כ רובו ובתחילה משום דבנפגם רובו הוא טמא ונקט כסדר הכתוב] ומשו"ה כתב הכא סתמא להבדיל בין הטמא ולא פרט בהמה ועוף משום דלענין פסוקת דגרגרת אין חילוק כלל בין בהמה לעוף דבשניהם נטרף ברוב ומשו"ה לא הזכיר בתו"כ וושט דאם אירע ריעותא בוושט דצריך לבדוק דשמא ניקב ב' העורות משום דס"ל להת"כ דנקובת הוושט אינו אלא טרפה והוא נכלל בסיפא דקרא דבין החיה הנאכלת דדריש בת"כ בין טרפה כשרה לטרפה פסולה והיינו דאף דרוב בהמות כשרות וא"צ לבדוק אחר כל י"ח טרפות מ"מ אם נמצא ריעותא בוושט או בדקין ואינו ידוע אם ניקב מעבר לעבר מחויב לבדוק מה"ת דשמא הוא נקב שהבהמה נטרפת על ידו וזהו דאמר להבדיל בין נולדו בה סימני טרפה כשרה לנולדו בה סימני טרפה פסולה כנ"ל בפי' דברי הת"כ ולפי זה יהיה סייעתא גדולה מד' הת"כ דנקובת הוושט אינו נבלה וכמו שכתבנו לעיל בדעת ר"ת ז"ל וכן מצאתי להדיא בא"ז בהל' שחיטה סימן שע"ר שכ' להדיא בלשון ר"ת דנקובת הוושט אינו אלא טרפה שכ' שם וז"ל דדילמא לא גמירי שהיה במיעוט אלא במידי דמנבלא ביה כגון בין סימן לסימן או כגון רובא דגרגרת או רובא דוושט בבהמה אבל במידי דמטרפא ביה כגון נקובת וושט או נקובת דקין ולא נבלה לא גמירי שהי' עכ"ל ומדכלל נקובת הוושט עם נקובת הדקין בחדא משמע להדיא דס"ל דאינה נבלה כלל ואפי' לאחר שחיטה וזה סייעתא גדולה לדברי הרב הג' מוהרש"א כהנא נ"י שהבאתי לעיל והן אמת דמלשון בעל העיטור בהלכות שחיטה משמע כוונה אחרת בפי' האיבעיא לר"ת ז"ל דלאו משום דנקובת הוושט לא הוי אלא טרפה אלא עיקר הכוונה דדילמא לא גמירי שהיה רק באמצע השחיטה כגון אם שחט חציו של סימן בעוף או רובו של סימן בבהמה אבל במיעוט שחיטה לא גמירי שהיה וכמו היכא דלא שהה כשיעור שחיטה כשר ה"נ אפי' אם שהה כשיעור אך דהשהיה היה אחר מיעוט השחיטה ג"כ כשר [ולפי זה משכחת לה שהיה גם בעוף בשחט חציו של וושט] וגם דברי הרא"ש היה קצת מקום לפרש כן דמש"כ דדילמא לא גמירי שהיה רק במידי דמנבלא ביה אין ר"ל במידי דמנבלא ביה חיותא אלא ר"ל במידי דמנבלא ביה הסימן דהסימן כבר נפסק החיות שלו משום דכבר נשחט הרוב אך בזה חולק הרא"ש על בעל העיטור דלבעה"ט אפי' בנשחט חציו של סימן ג"כ לא קמבעיא ליה ופשיטא דפוסל אז שהי' והלכך שפיר משכחת לה שהיה בעוף מה"ת אפי' אם את"ל דשהה במיעוט סימנים כשר כגון בשהה באמצע שחיטת הוושט אבל הרא"ש סובר בדעת ר"ת דמבעיא ליה דדילמא דדוקא לאחר רוב גמירי שהיה אבל באמצע הוושט הוי בכלל האיבעיא דאכתי הסימן לא נתנבל דהא חציו השני עדיין שלם ולפיכך כתב הרא"ש ז"ל ולפירושו את"ל דלא פסול שהיה במיעוט קמא לא פסל שהיה בעוף מה"ת כלל וכלל והא דאמרינן לקמן גבי שהיה כדי שחיטת עוף לעוף היינו מדרבנן [והוא מד' התוס' ד' ל' ע"ב ד"ה החליד ע"ש] ונמצא דבדברי ר"ת ז"ל יש ג' פירושים א' פי' הא"ז ב' פי' הבעה"ט ג' פי' הרא"ש ז"ל ונ"מ טובי לדינא בין הפירושים ודו"ק: 
@22(השמטה לסימן א') 
@11אבל@33 א"צ לשואלו אם נתעלף וכ"ב עי' בטור וב"י שדעת הרא"ש שצריך לשואלו אם נתעלף ונ"ל פשוט דאם שחט עוף ולא שחט בו רק הקנה והוושט נשאר שלם א"צ לשואלו כלל אם נתעלף דמה בכך דנתעלף ושהה בו הרי בקנה בעוף אינו פוסל שהיה כלל וכמבואר בשו"ע לקמן בסי' כ"ג סעיף ה' [ומיהו האידנא דחיישינן שמא נגע בוושט גם בעוף צריך לשואלו] ולכן כתב הרא"ש ב"ק דחולין סימן ו' דמדברי הרי"ף ז"ל אין להוכיח דלא בעינן מוחזקין ותמהו ע"ז רבים דהא מהראיה שהביא הרי"ף מהא דמצא תרנגולת שחיטה בשוק הוא ראיה גם על מוחזקין אכן לפי מש"כ אינו ראיה כלל די"ל דשם מיירי דנמצא דהוושט הוא שלם ותו לא שייך למיחש לעלופי כלל ומברייתא דמצא גדייו ותרנגוליו בשוק נמי אינו ראיה דהא שם איכא פלוגתא דתנאי ור"י אוסר [והרמב"ם פוסק באמת כר"י] וא"כ איכא למימר דטעמי' דר"י משם דלא ס"ל דרוב מצוין אצל שחיטה מומחין ומוחזקין הן ועוד דהא ברייתא זו אינו מביא הרי"ף ז"ל בהלכותיו כלל וא"כ איכא למימר דמשו"ה לא הביאה להלכה משום דס"ל דגבי גדיים אסור אם נמצא בשוק ודו"ק: @88(בסעיף ד') אם אבדו גדיים וכו' וכ"ב עי' בב"י שכתב בשם בעל העיטור איכא מ"ד דוקא אבדו אבל לא אבדו לא בעל דבבא הוא דאזקיה וכו' וכ"ב והמעיין בבהע"ט עצמו שיצא זה מקרוב לאור הדפוס יראה דהגי' שם דדוקא אבדו דמאן דשחטו סבר יאוש בעלים הוא אבל מצאו אימור דבעה"ב היא ואזרקיה ולא דייק לן מדתני רישא הרי שמצא וכו' עכ"ל ולפי גי' זו י"ל דאם מצא בביתו בהמתו שחוטה שלא מדעתו אפשר דמודה בעה"ט דאסור דע"ז ליכא ראיה מן הש"ס להיפך ושפיר הסברא מחייב דבעל דבביה כיון להזיקו ונבלה בידים וצ"ע בזה: @88(בסעיף ו') חרש המדבר ואינו שומע וכו' וכ"ב עי' בב"י שכ' בשם הג"א שכ' בשם הא"ז דחרש המדבר ואינו שומע אע"ג דגמיר הלכות שחיטה ומוחזק דשחיט שפיר לא אכלינן משחיטתיה ותמהני דהא תניא בפ"ק דחגיגה דהרי הן כפיקחין לכל דבריהם עכ"ל הב"י ועי' באחרונים מה שדחקו ליישב. אמנם כעת זכינו בעז"ה לגוף ספר הא"ז ומבואר שם טעמו ונימוקו דמפרש שם דע"כ מיירי מתניתין בחרש המדבר ואינו שומע דאל"ה היכי גמר הלכות שחיטה וכמו שהוכיח שם מנדה ד' י"ד דחרש גמור ואפי' למד מתחילה ואח"כ נתחרש אינו מועיל לו לימודו מה שכבר למד והלכך ע"כ מיירי בחרש המדבר והא דתנן דחרש שדברו בו חכמים בכ"מ וכו' לאו כללא הוא בכל דוכתי וכמו דאמרינן בירושלמי בחגיגה בפ"א הלכה א' א"ר יונה ההיא אמרת לית כללי דרבי כללי ע"ש היטב בא"ז בריש הלכות שחיטה ועפ"ז אין מקום למה שפלפלו האחרונים בזה ועפ"ז יש ליישב גם דברי הרמב"ם ז"ל בפכ"ט מה' מכירה הלכה ב' דס"ל שם דחרש המדבר ואינו שומע נמי אין מקחו מקח רק מדרבנן ובמטלטלין כמו בחרש גמור ותמה עליו ה"ה שם דהא תניא דזה וזה הרי הן כפיקחין לכל דבריהם [ומש"כ הדרישה בסי' רל"ה די"ל דהרמב"ם מפרש דזה וזה וכו' אינו מלשון הברייתא לפי שיגע ולא מצא לשון ברייתא זו לא בתוספתא ולא במקומות אחרים ע"ש בדרישה הנה במח"כ אישתמיטתי' דהוא לשון ברייתא בחגיגה ד' ב' ב' ותוספתא בפ"ק דתרומות והלכך אין מקום כלל לתי' הדרישה בזה] אכן לפי הנ"ל י"ל דהרמב"ם סמך על הירושלמי הנ"ל דאינו כלל בכ"מ ומסתברא ליה להרמב"ם ז"ל דלענין משא ומתן אינו כפיקח ודו"ק אמנם עיקר קושית רבינו בעל הא"ז אינו מובן דמה בכך דאינו מומחה הא משום זה הוי מותר לכתחילה כשאחרים עומדין ע"ג והן אמת די"ל דהא"ז אזיל לשיטתו דהביא שם לקמן בשם רבינו ברוך דאינו מומחה נמי אסור לכתחילה אפי' באחרים עומדין ע"ג אבל מ"מ י"ל דזהו גופא קמ"ל מתני' דאין המחאת חרש ולא כלום וצ"ע: @88(בט"ז סק"ז) וכתב בהגהות מיימוני בפ"ד שעכ"פ צריך שידע ששהיות מצטרפות שזהו רגיל עכ"ל וכ"ב הדבר פשוט דדברי הגהות מיימון אינו רק לפי הדין הגמ' דבעינן שיעור שהיה אבל האידנא דמחמירין אפי' בשהיה משהו לא שייך שהיות מצטרפות וא"כ לא הו"ל להט"ז להעתיקו דהא האידנא לא שייך זה כלל ושאלתי זה את פי מר אחי הגאון זצ"ל והשיב לי דשפיר משכחת גם האידנא בשוחט בסכין שאינו חד בבהמה ושחט מיעוט של מיעוט האחרון של סימן ראשון ולא היה עדיין כדי שיעור שהיה ותיכף יצא מן המיעוט ושחט למיעוט ראשון של סימן השני ואח"כ יצא מן הסימן השני וחזר ושחט המיעוט בתרא וכן היה חוזר חלילה אך שהיה גמורה לא הי' כלל דהכל היה עוסק בשחיטה ובכה"ג משכחת לה שהיות מצטרפות אפי' האידנא אך מה שמסיים שזהו דבר הרגיל זה וודאי קאי לפי דין הגמ' ודו"ק ודפח"ח: @88(בש"ך בסימן ד' ס"ק ג') והב"ח בסי' ב' ובסי' זה אוסר בזה באכילה ולפענ"ד כמו שכתב וכו' וכ"ב תיבת שכ' טס"ה וצ"ל שכתבתי כצ"ל ועיקר הוכחת הב"ח הוא מלשון העיטור שכ' בדין זה דמותר בהנאה דמשמע דבאכילה אסור ע"כ ועי' בארוך מש"ך פר"ח מה שדחקו בזה. אמנם המעיין בבעה"ט עצמו יראה דס"ל בפשיטות דמותר אפי' באכילה דהא ומסיים שם דחייב בכיסוי וצריך לברך על השחיטה והא דמיירי לענין הנאה היינו משום דבאכילה בלא"ה אסור דהא לא נבדקה הריאה ולא גרע מנאבדה הריאה דקיי"ל דאסור באכילה ומ"מ מחייב בכיסוי משום דחזקת בני מעיים כשרים הם ודע דבירושלמי פרק הרואה הלכה ג' נפל ט"ס במש"כ שם מעתה משיבדק הסימנין דמשמע דאף למ"ד דמברך לאחר שחיטה מ"מ אין צריך להמתין על בדיקת הסימנין וזה דבר תימה דמאי משני ע"ז חזקת בני מעים כשרים דהא בבדיקת הסימנין אדרבה קיי"ל דאם לא בדק הוי נבלה ומטמא במשא דבהמה בחייה בחזקת איסור עומדת ודברי הגאון בעל ספר חרדים בפירושו על הירושלמי הנדפס בדפוס זיטאמיר שם תמוה וצע"ג. אכן הדבר ברור דתיבת הסימנין ט"ס וצ"ל מעתה משיבדק וכן הועתק בביאורי הגר"א ז"ל ביו"ד בסי' י"ט ס"ק ד' וכוונת הירושלמי להקשות דא"כ צריך להמתין עם הברכה עד לאחר בדיקת הריאה וע"ז משני שפיר דחזקת בני מעיים כשרים: 
@22(בסימן כ"ב סעיף א') 
@11בעוף@33 צריך לשחוט הוורידין וכו' ואם לא עשה כן לא יצלנו שלם וכו' וכ"ב עי' ברשב"א בתוה"א בבית ג' שער ג' שהקשה בשם בעה"ט מהא דאמרי' גבי מזרקי דהיינו וורידין דחתכיה ומלחי' אפי' לקדרה שפיר דמי אלמא דמהני חתיכה אף שלא בשעת שחיטה ומה שתי' שם הבעה"ט בעצמו שם דיש חילוק בין נקובה לחתיכה כבר כתב שם הרשב"א דאינו מחוור דמ"ש נקב ומ"ש חתך וע"ש ברשב"א מה שתי' אכן לענ"ד י"ל דמיירי שלא נקב בשעת שחיטה כי אם שני וורידין דסגי בהכי אפי' לכתחילה וכמש"כ הש"ך בסק"ב ומ"מ הוורידין בעצמן אותן דלא נקבו אותם בשעת שחיטה צריכים חתיכה ומליחה לקדרה ודו"ק והרב הגאון וכו' מוהר"י מ"ץ דפ"ק נ"י אמר ליישב די"ל דשם מיירי בשחט את הבהמה ולא יצא דם כשעת שחיטה דבכה"ג א"צ שחיטת וורידין וכמש"כ כאן בסוף הסימן בהג"ה ותירוץ נכון הוא: @88(שם בש"ך ס"ק י"ג) והרא"ה בס' בד"ה כתב דאף כשלא יצא דם צריך לחתוך אבר אבר וכו' וכ"ב פי' דאף בשחט את הוורידין אינו מועיל דכיון דלא יצא דם חתיכת הוורידין אינו מעלה ולא מוריד ובגליון הרשב"א ז"ל בתו"ה כתבתי דאפשר דגם הרשב"א ז"ל במשמרת הבית דמתיר בכה"ג היינו בשוחט בהמה בריאה ולא יצא דם דע"כ צ"ל דהא דלא יצא דם היינו משום דאין הדם שלם צלול רק הוא עב ואין דרכה לזוב וכמש"כ הרשב"א במשמרת שם וא"כ בוודאי לא נעקר ממקומו כלל אבל בשוחט בהמה מסוכנת ולא יצא דם אפשר דבעת השחיטה נעקר כל הדם שבסמפונות לצאת אך דמחמת חלישותה לא היה בה כח להתאנח ולהוציא הדם לחוץ ודינה כמו שובר מפרקתה של בהמה קודם שתוציא נפשה דאסור לאכול באומצא ואפי' לפי מה דמסיק הרשב"א בתוה"א בבית ב' סוף שער ב' דאם לא שחט הוורידין לא נאסרו רק החוטין שבבהמה אבל הבשר בעצמו מותר אפי' באומצא ולא דמי לשובר מפרקת ע"ש מ"מ נ"מ דלכה"פ אסור לצלותו שלם אם לא שנקר החוטין קודם הצליה וצ"ע בזה: @88(שם בט"ז סק"א) שאם לא שחט כל הסימנין אלא רובן ורוצה לצלות שלם שצריך לחתוך אותם וכו' וכ"ב לשונו אינו מדוקדק דמשמע דמיירי בשעת הצליה אם בא לצלותו שלם אז יחתוך אותם וזה תמוה דבשלא בשעת שחיטה לא מהני חתיכה דהא מסיים כמו בוורידין ובוורידין הא בעינן דיחתוך אותם בשעת שחיטה ועוד תמוה מאי דמסיים ע"ז דבד"מ כ' שיש איסור בדבר דנראה כשהיה בשחיטה ובשעת צליה מאי שהיה שייך אז אכן פשוט דכוונתו דאם דעתו בשעת שחיטה לצלותו שלם [ומיירי בבהמה אבל בעוף לעולם צריך חתיכה אף אם דעתו לצלותו אבר אבר וכמש"כ הש"ך בסק"א בשם הפוסקים] אז צריך לחתכן תיכף סמוך לשחיטה. ובר"ן ובב"י באמת ליתא לשון זה רק כתב שאם לא שחט כל הסימנין צריך לחתכן בשעה שהדם חם ודע דמ"ד הר"ן ז"ל נראה דדעת רבינו משולם הכהן והראב"ד ז"ל דעיקר הקפידא הוא דבעינן שישחוט כולו אבל ברוב אין הדם יוצא וכן מוכח להדיא מהראיה שהביא אבל ברשב"א בתוה"א בבית ג' בשער ג' [ובדפי הספר ד' ברלין הוא בדף ס"ח ע"א] מבואר להדיא דבזה מודו דברוב סגי אך דס"ל דגם בעוף צריך שני סימנין או רובם דסימן השני לא גרע מוורידין וגם הראיה שהביא אינו מקדשים כמו שהביא הר"ן רק מהא דאמרינן בש"ס ד' כ"ט. אבל בחולין אימא אפי' פלגא נמי סגי ליה ע"ש אך הרשב"א ז"ל תמה עליהם ז"ל שם מהמשנה דר"פ השוחט ומ"מ בקצר הביא לדבריהם לפסק הלכה וכ' דיש מגדולי המורים שהחמירו שלא לאכול כולו כאחד אפי' בצלי אלא אחר חתיכת הוורידין ורוב ב' הסימנין עכ"ל והביאו ג"כ הטור והשו"ע בסי' ט"ו בסעיף ג' לפסק הלכה וע"ש בביאורי הגר"א ז"ל דהביא ראיה לזה מהש"ס ע"ש ומאוד תמהני על הב"י שכ' דלא ראה לשום אחד מהפוסקים שהזכיר דבר זה והלא הרשב"א והטור הזכירו דבר זה והוא בעצמו פסק כן בסי' ע"ו והן אמת דמד' הש"ך בסי' ע"ו סק"כ משמע דלא גרס זה בשו"ע אבל בכל ספרי השו"ע אשר לפנינו איתא זה ואולי דכוונת הב"י דהא שהביא הר"ן משמם דלא סגי ברוב זה לא הוזכר בשום פוסק וד' הב"ח בכאן תמוהים מאוד ונראה דלא ראה ד' הרשב"א בתוה"א הנ"ל ולכן הוצרך להגיה בקצר דצ"ל כל אבל שאמת צ"ל רוב ועיקר החידוש הוא דאפי' בעוף צריך רוב ב' הסימנים וגם דברי הש"ך בארוך תמוה קצת ודו"ק: 
@22(סימן ס"א בש"ך ס"ק י"ב) והב"ח בסעיף י"ז פסק דאין מוציאין מידו. וכ"ב המעיין בב"ח שם יראה דעיקר הפסק שלו שפסק דאין מוציאין מידו קאי על כהן שתפס מלוי וכדעת המחבר בסעיף כ"ב אך ממשמעות דבריו שם שהביא ראיה מרב דאמר מסתיה דלא יהיב משמע דס"ל דאם תפס לוי מישראל נמי אין מוציאין מידו דכמו שהוא ספק אם חייב ליתן כן הוא ספק אם שקיל או לא ומדלא צוה רב להחזיר ש"מ דאם תפס הלוי אין מוציאין מידו דיכול לומר דקיש לי כמ"ד דשקיל והביא ראיה מזה דה"ה אם תפס הנהן מלוי נמי אין מוציאין מידו. אמנם באמת דברי הב"ח תמוהים בזה דחדא כיון דלא מצינו בגמ' ספק בזה לא הוצרך הגמ' לאשמעינן דשקלו מידו דפשיטא הוא ועוד דאף לפי דעתו דלא הוציאו מידו נמי אינו ראיה לדין דתקפו כהן מיד הלוי דשאני התם דהלוי לא מיקרו מוציא מחבירו דהא הבעלים בין כך וכך צריכין ליתן מתנות ואם יוציאו ממנו יצטרכו ליתן לכהן ולגבי הכהנים נמי לא מקרו מוציא מחבירו דהא ממון שאין לו תובעין הוא אבל בתפס הכהן מיד הלוי שפיר איכא למימר דלא מהני תפישה דהוי תפישה לאחר שנולד הספק והלוי הוא מוחזק בשלו. אמנם קצת נ"ל להביא ראיה לדברי הב"ח והעט"ז דאם תפס לוי מישראל נמי אין מוציאין מידו מהא דאיתא בשבת נ"ו ויטו אחר הבצע ר' יוסי אומר מתנות נטלו בזרוע ופירש"י דנטלו זרוע ולחיים וקיבה והם לא היו כהנים עכ"ל ואם איתא דאין הוה אמינא כלל דלוים יטלו מתנות היאך עלה על דעתם של בני שמואל ליטול מתנות ואם דהיו חושבים עצמן לכהנים שלא כדין למה לא נטלו ג"כ תרומה ופדיון הבן ובכורות אלא ודאי דגם ע"ז יש ספק דלוי יטול מתנות והם היו תופסים מספיקא וזה היה שלא כדין דאין מוציאין ממון מספק ולפיכך כתיב ויטו אחרי הבצע כן נראה לי להביא קצת סמוכין לדברי הב"ח והעט"ז ז"ל: 
@22(בסימן מ"ח ט"ז ס"ק ג') 
@11תולעים@33 שנמצאו בכרס פי' מונחים בפנים ואם [בפנים בט"ז כתב ואין ופשוט דטס"ה וצ"ל ואם וכן הגיה מהרי"ב) יוצאים לחוץ ואין ידוע אם יצאו קודם שחיטה נראה דדינם כמו בריאה. וכ"ב הדבר צ"ע דכ' דין זה משמיה דנפשיה והלא להדיא מפורש כן לקמן בשו"ע בס"ס מ"ט גבי קורקבן והוא מ"ד הג"ה אשר"י והובא בב"י ופשוט דה"ה בכרס ומה שתמה בפמ"ג כאן דא"כ מאי הוצרך לומר דמן הפרש הם גדלים הנה באמת בהגהות ש"ד סימן צ"ו הביא תיכף לזה דין דהג"ה אשרי הנ"ל והביא בזה שני דעות ע"ש וא"כ י"ל דהוצרך לטעמא דמן הפרש הם גדלים לדעה האוסרת שם בניקבו לחוץ והרמ"א ז"ל העתיק לשון הש"ד ושוב ראיתי דכדברי הט"ז איתא בהדיא בהלכות גדולות בהל' טרפות וז"ל שם והיכא דבתר דאישתחיט בהמה אישתכח מורנא דנקב בריאה או בכרס אחר שחיטה הוא וכשרה עכ"ל בה"ג שם והובא בש"ך לעיל סי' ל"ו ס"ק י"ז. (בסימן הנזכר בש"ך ס"ק י"ב באמצע הדיבור ודלא כמש"כ הב"ח דרש"י אוסר נמי ע"י חולי וכו' וכ"ב אמנם בכל בו בהלכות איסור והיתר ד' פ"ו ע"א משמע להדיא כדברי הב"ח שכתב שם דיש מביאין ראיה נגד דעת רש"י מדאמרינן בני מעיים שנקבו וליחה סותמתן טרפה משום דליחה אינה מגינה מכלל דקצת העור מגין עכ"ל והרי התם הא מיירי בנקב שבא על ידי חולי אלמא דס"ל בפשיטות דלרש"י אפי' ע"י חולי טרפה בניקב מצד אחד וכדעת הב"ח: 
@22(בסימן פ"ב ש"ך ס"ק ט') 
@11עוד@33 כתב באו"ה שם דאף במסורת בעי ג' סימנים והוא תמוה וכו' וכ"ב המעיין הטיב באו"ה כלל נ"ו דין י"ח יראה דלק"מ דקאמר התם שני דינים דאם יש מסורת שאינו דורס אז בעי ג' סימנים בגופו [משום דמה בכך דאינו דורס הא מ"מ יש לחוש דשמא פרס או עזניה הוא דאחד מאלו הסימן בהם דאינו דורס וכן לא מהני לזה סימן אחד בגופו או אפילו שנים כמו שמפורש בחידושי בעז"ה] אבל אם יש מסורת שהוא טהור מסיים באו"ה שם עצמו דלא בעי ג' סימנים בגופו כלל וא"כ לק"מ ולפי דעת הש"ך בדבריו דלא ירד לחלק בזה תמהני דהיאך היה מפרש לדברי האו"ה שם דהא לפי דעתו הוא סותר עצמו שם תוך כדי דיבור וצ"ע: 
@22(בסימן ס"א סעיף ח') 
@11נותנין@33 אותם לכהנת וכו' וכ"ש שבעלה ישראל פטור מן המתנות ע"כ. וכ"ב דנ"ל שדווקא בעלה של הכהנת פטור מן המתנות אפי' הוא ישראל אבל בעלה של לויה חייב במתנות משום דעיקר הטעם דבעלה של כהנת פטור דהוי כמאן דאתי לידה וכבר קיים מצות נתינה וחוזר וזוכה מידה וזה לא שייך בלוויה דהא אם נותנין ללוי אינו מקיים בזה מצות נתינה דהא ונתן לכהן כתיב ולווים אינם בכלל כהנים דכהנים איקרו לווים אבל לווים לא איקרו כהנים וכמו שכ' הש"ך לקמן בפשיטות ס"ק י"ב ודלא כהב"ח: 
@22(השמטה בסי' ל"ו סעיף ב') 
@11אפי'@33 נגלד קרום העליון כולו כשרה אלא שצריכה בדיקה וכ"ב הנה מש"כ דצריכה בדיקה הוא מבה"ג וכמו שהובא בב"י ולכאורה יש להביא ראיה גדולה לדברי בה"ג מריאה דאוושא דהצריכו חז"ל בדיקת פושרין דשמא ניקב גם הקרום העליון ואף דבכל ריאה דאוושא לא חזינן ריעותא רק בקרום התחתון דהא י"ל דמה דאוושא הוא משום זיקא דביני וביני ואעפ"כ חשו חז"ל דשמא ניקב גם העליון והצריכו בדיקה ובשלמא לדעת הרשב"א ז"ל וסייעתו דניקבו שניהם זה שלא כנגד זה כשר וביאר הרשב"א ז"ל במשמרת הבית דף ל"א ע"ב הטעם משום דקרומי הריאה דבוקים הרבה זה בזה ואין הרוח נכנס ועובר בין זה לזה [וכן תי' הב"י לחד תירוצא לדעת המכשירין רק שהב"י מדייק וכתב שע"פ הרוב הרוח לא יבוא ביניהם וכוונתו בזה לשמור עצמו מקושיית הפר"ח וכמו שכ' התבו"ש כאן בכוונת הב"י ע"ש] וא"כ צ"ל דריאה דאוושא יצא מכלל רוב דהא חזינן גבה דקרומים שלה אינם דבוקים זה בזה כמו בכל הריאות דהא מפקא זיקא ביני וביני וכיון דאיכא בה ריעותא לבד מה שניקב קרום התחתון לפיכך חשו גם לעליון אבל לדעת האוסרין בניקבו שניהם זה שלא כנגד זה וכתב רבינו ירוחם והובא בב"י דטעמם דס"ל דקרומי הריאה אינם דבוקים זה בזה [ולדעת הב"י לפי' תי' הב' גם המכשירין ס"ל הכי אלא דס"ל דכל שאין הרוח יכול לצאת להדיא וצריך לעבור בין שני הקרומים עד שיצא לית לן בה] וא"כ אין כאן שום ריעותא אחרת בריאה דאוושא זולת מה שניקב קרום התחתון ואעפ"כ הצריכו בדיקה וא"כ ה"ה להיפך בנגלד הקרום העליון צריך בדיקה בתחתון [ולפי זה יהיה מוכרח דגם בנגלד פורתא צריך בדיקה פושרין מן הדין ולא עוד דלדידן דאין אנו בבדיקה יש להחמיר בנגלד פורתא יותר מנגלד כולו דבנגלד פורתא לא תהני בדיקה דהא בנגלד פורתא לא שייך סברת הש"ך בס"ק ט' ודו"ק ובאמת בכל האחרונים ז"ל מבואר להיפך דבנגלד פורתא אף דלכתחילה בעי בדיקת פושרין מ"מ אם נאבד בלא בדיקה כשר בדיעבד וע"כ צ"ל דס"ל דמריאה דאוושא אינו ראיה כלל וכמש"כ לקמן בסמוך בעז"ה]. אמנם אחר העיון יש לדחות ראיה זו דהא לכאורה יש לתמוה על הב"י בתי' הב' דכל שאין הרוח יכול לצאת להדיא כשר א"כ ריאה דאוושא נמי אפי' אם מבצבץ למה טרפה דהא כל ריאה דאוושא אף אם ניקב גם קרום העליון מ"מ בוודאי אין הנקבים מכוונים דאם היו מכוונים לא הוה אוושא דהא הך דאוושא היינו משום שהרוח נכנס בין שני הקרומים עד שיוצא דרך נקב השני וא"כ לדעת המכשירין בניקבו זה שלא כנגד זה גם ריאה דאוושא תהי' כשרה אפי' אם מבצבץ [ותמהני על התבו"ש דהוצרך להקשות על סברת הב"י הנ"ל מכח טעם אחר והלא בפשיטות הו"ל לתמוה עליו כנ"ל] וע"כ צ"ל דריאה דאוושא גרע דהא כל ריאה דנקבו שניהם זה שלא כנגד זה לא אוושא והך ריאה אוושא וע"כ דבהך ריאה הקרומים הם פרודים זה מזה ביותר עד שהרוח יכול להשמיע קול ובכה"ג טרפה אף אם נקבו זה שלא כנגד זה [ובזה נסתלק ג"כ מם שהקשה התבו"ש על הב"י ודו"ק] וא"כ גם לבה"ג אינו ראי' דשאני התם דאיכא ריעותא זולת הנקב דהא משמעת קול ודו"ק: 
@22(בסי' ל"ז ש"ך ס"ק ו') 
@11רש"י@33 פי' הטעם שאין סמוכות אלא מחמת נקב שהיה בריאה וכו' והרמב"ם פי' מפני שהדבר קרוב שיש נקבים ביניהם ואין להם דרך בדיקה וכ"ב דנ"מ לדינא בין רש"י להרמב"ם אם היה הפסק ביניהם כחוט השערה דלרש"י טרפה ולא מהני בדיקה וכמו שכ' בהג"א לדעת רש"י והובא בב"י והטעם דבכה"ג נמי מקרי סמיכי וכיון שודאי היה נקב לא מהני בדיקה אבל להרמב"ם אינו וודאי שהיה נקב רק שקרוב הדבר והיה מהני בדיקה רק מפני שאין להם דרך בדיקה מפני שהבועות מכסות את הנקב וא"א לבדוק אבל אם יש הפסק ביניהם אפי' כחוט השערה הרי יש להם דרך בדיקה ושפיר מהני בדיקה ונ"ל דזה הוא ג"כ דעת בעל העיטור ז"ל שכתב בהלכות שחיטה באות בועי [והובא בב"י] דאם יש ביניהם כחוט השערה כשרה אבל בדיקה מיהת בעי ואם אית בה נקב טרפה והמפרש שם כתקשה בטעמו וכתב דאולי דהוציא כן מדאמרינן בגמ' דתרתי בועי דסמיכי לית להו בדיקותא מכלל דאי לא סמיכי אית להו בדיקותא אבל בדיקה מיהו בעי אבל לא ידע הטעם אמנם לפמש"כ הטעם פשוט וראיה לזה מדהשמיט הבעל העיטור שם בלשון רש"י שאינן סמוכות אלא מחמת נקב וכתב סתם שמחמת נקב בריאה וכו' ומשמע דס"ל דאינו וודאי רק שקרוב הדבר ודו"ק: 
@22(סימן ל"ט בשו"ע סעיף ד') 
@11ואינו@33 נקרא כסדרן אלא בשחים זו אצל זו מחיתוך של זו לחיתוך של זו וכ"ב ע"י להרשב"א ז"ל בתו"ה הארוך ד' ל"ד שכתב דלפי מה שנראה מרש"י ז"ל דמחיתוך לגב ומגב לגב נמי מקרי כסדרן א"כ אונות שבשמאל אין צריכין בדיקה מחמת סירכא שאינן אלא שתים ע"כ ולכאורה דבריו תמוהין דהא מ"מ צריך בדיקה דשמא נסרך אונה הב' לאומא ממעל לאונא שבצד האומא דזה וודאי הוי שלא כסדרן דהא דעת הרשב"א ז"ל שם בסמוך כדעת רש"י דאומא ואונא חד דינא אית ליה והתוס' בדף מ"ז ד"ה היינו דייקו בלשונם וכתבו דאי לא הוו אומא בכלל אונא לא תמצא שלא כסדרן בשמאל והוכיחו התוס' מזה כדעת רש"י דאומא הוי בכלל אונא וא"כ הרשב"א ז"ל דפסק שם כרש"י א"כ אדרבה שפיר משכחת לה שלא כסדרן משמאל ואף דנראה שם דהרשב"א פסק שם כרש"י ולא מטעמיה דאומא לא הוי בכלל אוני ומ"מ לענין דינא אין חילוק ביניהם רק דרבא לא מיירי מזה והוא כעין תי' הב' שכ' התוס' בסוף ד"ה הנ"ל מ"מ הא הרשב"א לא קאי אדברי רבא גופא דא"כ הו"ל דלא משכחת לה שלא כסדרן משמאל וכמו שכ' התוס' ומדכ' דאין צריכין בדיקה משמע דבא לפסוק דינא לענין בדיקה לכתחילה דלדעת רש"י בשמאל א"צ בדיקה וזה תמוה ולכאורה רציתי לומר דט"ס נפל ברשב"א וצ"ל אונה שבשמאל א"צ בדיקה ור"ל אינה הסמוכה לאומא דמ"נ היכי שהיא סרוכה בין לאומא ובין לאונא הוי כסדרן אכן עדיין צ"ע דהא מ"מ צריך בדיקה דשמא היא סרוכה לעינינותא דוורדא או לשומן הלב או לחזה דאם סרוכה לשם הוא וודאי שלא כסדרן וטרפה וצ"ע וכן יש לתמוה על הר"ן שכ' ג"כ דלרש"י לא משכחת לה שלא כסדרן רק בימין אבל בשמאל כשרה בכל ענין עכ"ל וזה תמוה וזה א"א לומר דר"ל דרבא לא מיירי בשמאל דאין זה במשמעות לשונו דהא מסיים דכשרה בכל ענין ומשמע דבא לפסוק דינא וצ"ע וה' יאיר עיני ומ"מ לענין עיקר הדין כבר הסכימו כל הראשונים ז"ל דמחיתוך לגב נמי הוי שלא כסדרן וכמו שפסק בשו"ע: 
@22(בסימן ק"ג סעיף ה') 
@11כל@33 קדירה שאינה בת יומא חשיבא נט"ל ואינה אוסרת ונקראת בת יומא שלא שהתה מעל"ע אחר שנתבשל בה האיסור וכו' וכ"ב דכ"ה דעת רשב"ם וספר התרומה והרא"ש וכמו שמבואר בב"י ונ"ל ראיה לשיטתם ז"ל דהנה הרמב"ן ז"ל בפי' החומש בפ' ראשי המטות כתב טעם על מה דלא הוזהרו על הגעלת כלים במלחמת סיחון ועוג משום דנחשבת כא"י והיה מותר אפי' קדלי דחזירי ועי' בפרשת דרכים בדרך הקודש מש"כ עליו בזה ואמנם למש"כ ר"ת בתוס' חגיגה ד' ג' ע"ב דמה שכבשו סיחון ועוג מעמון ומואב לא נתקדשו בקדושת א"י לא יתיישב כ"כ אכן לולא דברי הרמב"ן ז"ל היה נ"ל ליישב בפשיטות דהא אמרינן בתענית דף כ"א דעמדה לו חמה למשה בעת מלחמת סיחון ועוג וכמו שעמדה לו ליהושע משום דאתיא אחל אחל וא"כ היה אותו היום נמשך כ"ד שעות לכה"פ וא"כ כשבאו לביתם בלילה כבר נעשו כל הכלים לפגם דהא מסתמא בעת המלחמה לא הי' פנאי לבשל בתוך הכלים ולא אסרה התורה אלא קדרה בת יומא ואמנם כל זה לדידן דתליא בכ"ד שעות אבל לר"ת דסובר דלילה פוגם אפשר דיום אינו פוגם כלל ואפי' נמשך כ"ד שעות ואפשר דרמב"ן ס"ל כר"ת בזה ואמנם לדידן יתיישב קושיית הרמב"ן בפשיטות [ודברי הפלתי בכאן צ"ע ולא ירדתי לסוף דעתו דמנ"ל דהיה נמשך כמה ימים ועוד דהא מ"מ היה צריכים להגעיל כשבשלו בלילה בעת ששבתו מהמלחמה ודבריו צ"ע]: 
