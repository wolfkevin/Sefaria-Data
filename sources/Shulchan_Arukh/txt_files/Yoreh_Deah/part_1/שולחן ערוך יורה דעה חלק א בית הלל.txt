
@22(סימן כ"א סעיף א') 
@11שהנשחט@33 הוא רוב וכו'. אבל אין נוהגין כן אלא צריך להיות רוב הנראה לעינים וכן מפרשים כל השוחטי' ובודקים הפירוש של מהרי"ו בשחיטות שלו הלשון שכתב וצריך לשחוט הרוב הנראה לעינים אפילו בדיעבד עכ"ל היינו דוקא על ידי ראייה ולא ע"י המדידה אע"ג דבש"ע ובטור כתב בשם הרשב"א דע"י המדידה מהני אפי' כחוט השערה והנה הבודקים והשוחטי' אין להם עסק עם הטור וש"ע רק מן השחיטות ובדיקות של מהרי"ו הוא עיקר לימודם והוא כתב סתם רוב הנראה לעינים ולכן הם מפרשי' דלא מהני מדידה וגם לא מהני מראית הלב שהוא רוב רק הנראה לעינים ואם לאו אזי הוא טריפה אפי' בהפ"מ ודלא כהאחרונים שכתבו להקל במקו' שאין הפסד מרובה אבל אין נוהגין כן רק מטריפין הכל אפילו בהפסד מרובה וק"ל: 
@22(סעיף ג) 
@11לא@33 מבעיא כו'. עד בין באדם א' ובין בב' וכו'. וכתבו האחרונים דלדידן דקי"ל דשהייה אפילו משהו טריפה ואפי' מצאו נמי לאחר שחיטה טריפ' כדלקמן בסי' כ"ג ס"ג בהג"ה צריך לומר כאן שלא הגביה הסכין אפילו משהו לכן הוא כשר אם שחט בב' או ג' מקומות. אבל נראה דעכשיו בזמן הזה נוהגים כל השוחטים ובודקים להטריף אם שחט בב' או בג' מקומות אף שידע בוודאי שלא הגביה ידו אפילו בדיעבד הוא טריפה כנ"ל:
