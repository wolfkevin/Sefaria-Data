
@22(סימן רי"ט בט"ז ס"ק א') 
@11ומ"מ נראה ברור דגם בשבועה אסור לעולם מדתניא סוף פרק קמא דנדרים חומר בנדרים מבשבועה שחלין על דבר מצוה כרשות ואם איתא היה לו לחשוב גם זאת דבנדרים אסור לעולם וכו'. @33אין זה הוכחה כלל ועיין בר"ן פ"ג דשבועות שכתב שי"ל דלא תני אלא דברים שהנדרים חלים עליהם אבל שארי דינים לא תני כלל ע"ש אבל לענ"ד נראה ראיה ברורה מהא דאית' לקמן סי' רל"ט אין שבועה חלה על שבועה והיינו טעמא משום דכיון שאסר ככר זה סתם בשבועה אסור לו לעולם. ועיין בדרישה שם דגם בשבועה סתם אסור לעולם ודו"ק: 
@22(סי' רל"ו ט"ז ס"ק י') 
@11שהוא גוזמא קצת אין לדברים אלו הבנה דכל שאינו אמת גמור האיך ישבע להחזיק אותה וכו'. @33עיין בתוס' פרק שבועות שתים דף כ"ט ע"א באומר יאסרו וכו' דו"ק ותשכח שיש לדברים אלו הבנה למבין: 
@22(שם ט"ז ס"ק י"ג) 
@11השני פטור משבועתו. @33הב"י כ"כ בשם רבינו ירוחם וכו' ונ"ל שהראיה היא מדתניא סוף פ"ק דסוטה שאמר משה ליוסף הגיע השבועה שנשבע הקב"ה שאני גואל אתכם וכו' שגה ברואה ולא עיין בהגהת מרדכי דשבועו' סי' תש"ט דשם מבוא' שהראיה הוא דאמרינן התם אמר ר' חייא בר אבא הוחלה שבועה של אבימלך וכו' ע"ש: 
@22(סי' רל"ח בט"ז ס"ק י"א) 
@11ד"ה ומזה נ"ל ללמוד במי שנשבע לחבירו לפרוע לו מנה ביום פלוני ואירע אונס שלא היה לו כל המנה לא כסף ולא שוה כסף באותו יום שהגביל לו שפטו' מן השבוע' כיון שלא יכול לקיים כמו שנשבע וכו'. @33בתשובת ר"ד ן' זמרא סי' ס' פסק להיפך שמחויב לשלם מה שידו משגת ונלע"ד שהדין עמו ע"ש שהביא ראיות נכונות: 
@22(סימן רנ"א בט"ז ס"ק א') 
@11ולשון זימנין משמע פעם אחת דבפרק הכותב דף פ"ה אמרינן זמנין הוה יתיב קמי' דרב פפא והיינו פעם אחת וכו'. @33וכן מוכח בפרק ב' דכתובות דף כ"ה ע"ב וכן בפ"ק דמכות דף ה' ע"ב וכן בפ' גט פשוט דף קס"ד ע"ב: 
@22(שם) 
@11ומ"ש בפרישה דפעם אחת לא מיקרי מומר. @33אמת שכ"כ התוספות בפ"ק דחולין לחד תירוצא וכו'. ועי' בת' מהר"מ מלובלין שלא כתב כן בסי' ט"ו אבל דבריו צריך עיון: 
@22(סימן רנ"ט בט"ז ס"ק ח') 
@11בלשון שמסופקי' בו וכו' בח"מ סימן ר"ן כתבתי שצ"ע ליישב דעת רמ"א דבסימן רנ"ח סעי' א' פסק גם השני צדקה והוא מידי דתלי' בלשון המסופק פסק להחמיר וכאן פסק להקל. @33קושי' זו לא קשה כלל כי מה שפסק שם לחומרא היינו משום הבעיי' נפשטה באת"ל כי כן ס"ל להרמב"ם וכ"כ להדיא בכ"מ ריש פ"ח מהלכות מתנו' עניים. ועיין בר"ן פ"ק דנדרים ועיין בב"י בטור א"ה סי' קפ"ב קוד' פיסקא והרמב"ם וכו' בענין אבעיא ואת"ל ומו"ח ז"ל חולק עליו וע"ש. ועיין בפ"ק דבכורות דף ו' ע"א בענין אבעיא פרה שילדה מין חמור וכו' ודוק: 
@22(סימן רע"ו בט"ז ס"ק ז') 
@11בד"ה ועוד כ' באותה תשובה בנמצא ס"ת בפסוק ויטוש אלוה עשהו שם אלה חסר וי"ו שא"צ תיקון וכו'. @33ותמוה היא דמה בכך שפעמים מלא הוא כיון בכאן הוא בספרים שלנו מלא בוי"ו קפידא יש בדבר וכו'. וכן נלע"ד שהוי"ו היא שרשית אע"פ שאין לי עסק בנסתרות מ"מ יש להביא ראי' ממ"ש בספר שערי אורה בפיסקא סוד אות שלישית ואות של שם וכו' ע"ש ודו"ק: 
@22(סימן ר"פ ש"ע סעיף א') 
@11ס"ת שנקרעה בו יריעה בתוך שני שיטות יתפור בתוך ג' לא יתפור. במה דברים אמורים בישן שאין עפוצו ניכר וכו'. @33הראיה שמביא הריב"ש סימן ל' מהא דאמרינן פרק היה קורא ה"מ לפניו אבל לאחריו אפילו מיל אינו חוזר ומסיים בה מיל הוא דאינו חוזר הא בפחות ממיל חוזר עכ"ל הריב"ש ולענ"ד הקלושה נראה שאין משם ראיה כלל וכן ממה שמביא ראיה מפרק מי שמת אין משם ראיה כי ודאי אם נקיט הגמרא שיעור מה בצמצום יש לנו לומר שדווקא נקיט ההיא שיעורא לא פחות ולא יותר. דאל"כ למה נקיט דוקא השיעור הזה. אבל גבי נ"ד כיון שאמר גבי עתיקא ב' שיטין יתפור שלשה לא יתפור ונקט שלשה לענין לא יתפור. לכן אמר גבי חדתא שלשה לית לן בה. אבל ה"ה אפי' יותר משלשה נמי יתפור. ומ"ש בסוף וז"ל ומה שתמהת מה טעם לחלק בין שלשה ליותר משלשה וכו' ואמרת שביותר משלשה שיטין תשתנה צורות האותיות לא מן השם הוא זה דלעול' כל שתשתנה צורות האותיות אפילו בתוך שניה לא יתפור וכו' עכ"ל. ואני בעניי שמעתי ולא אבין. הלא השואל בירר דבריו כמו שהעתיק הרב בעצמו וז"ל אלא א"כ יאמר שבתוך ב' או ג' יוכל ליזהר בתפירה שלא תחסר אות או שלא תשתנה צורות האותיות וביותר משלשה לא יוכל עכ"ל. הרי משמע שר"ל שיש לחוש שמא תשתנה או תחסר כי אי אפשר להזהר לכן אמרו חכמים דרך כלל. משא"כ בשנים שאפשר להזהר לא אסרו לתפור מן הסתם. אבל ודאי אם תפרו אפילו ב' שמו' ונתקלקל אות פסול' וק"ל. ועיין בתשובת ר"מ אלשקר סי' צ' שכ' שהריב"ש הדר בו והודה שאפי' ביתר משלש' יוכל לתפו' ועיין בב"ח סי' ל"ו סעיף ח': 
@22(סימן שט"ז בט"ז ס"ק ד' בד"ה) 
@11וא"כ בנדון דידן דאם איתא דהאי פרה היא ילדה ולא בכרה אצל העובד כוכבים והאי ולד שעמד אצלה אינה שלה היה לו להשתבח מקחו ולומר שהיא ילדה דאין כאן סברא מתנגדת לזה וכו'. @33הנה בער אני ולא אדע שיחת חולין של הרב ז"ל ומכ"ש שדבריו אלו הם דברי תורה וללמוד אני צריך איך הי' יוכל העובד כוכבים להעיז שהיא ילדה הלא סימני ילדות ניכרין כמעט לכל אדם בשיני הבהמות. וכן הוא משמעות הל' העובד כוכבים שהשיבו מה אומר לך שהוא ילדה ביותר זה אינו אבל מ"מ אינה זקנה כל כך וכו' משמע שלא היה יכול להכחיש ולומר שהיא ילדה וא"כ אין כאן הוכחה כלל: 
@22(סימן שס"ט בט"ז ס"ק א') 
@11שלא ליטמא למת אפי' נפל כדאיתא בפ' בתרא דאהלות שמא קברו בו נפלים. @33זה הדין דין אמת אבל לא ידעתי למה שביק מתניתין בפ"ז דאהלות דתמן תנינן אין לנפלים פתיחת הקבר וכו' ע"ש. גם משנה א' בפרק ב' דאהלות דקתני אלו מטמאים באהל המת וכזית מן המת ופירושו המת שאין בו כזית דהיינו נפל ע"ש בר"ע ברטנורא שכתב אפילו לא נתקשרו אברים בגידין מטמא: 
@22(סי' שע"א בט"ז סק"ג) 
@11ומעשה שהיתה בטומאה שהיתה בבית סמוך לבית הכנסת באופן שהיתה נכנסת דרך חלון ב"ה של נשים וצוה מורה אחד לסתום החלון וכו' ואמרתי שטעה המורה וכו'. @33ולענ"ד נראה שדעת המורה ההוא הויא כשתולין הפרוכת הקטן ומחברים אותו בקרסי הברזל מבטלין את הפרוכת עם הקרסים ועביד בהו שינוי מעשה ועל ידי כן בטל מניה תורת כלי. עיין בתוספות פ' לא יחפור דף י"ט ע"ב ד"ה ותיפוק ליה ובדף ך' ד"ה היא גופא תיחוץ ודו"ק ותמצא שבזה נסתלקו כל הקושיות של המחבר על המורה ההוא ודוק היטב. ועיין בפירש"י בפ' במה בהמה דף נ"ה ע"ב ד"ה טהורות. ועיין פרק י"א דכלים משנה ב' ובפרק ך' משנה ד'. ועיין בפ' מי שהחשיך דף קנ"ז ע"א שכתבו התוספות בשם ר"ח שאם מבטל כלי חוצץ בפני הטומאה ועיין בתוספות פרק כ"ב דכלים משנה ד': 
@22(ט"ז ס"ק ד') 
@11ומזה למדנו שאם יש מת בבית בחדר שאין עליו אהל אין לכהן להיות בכל הבית וכו'. @33אם כוונתו שאין עליו אוהל כלל לענ"ד אין דבריו נכונים ועיין בתשובת ר"י מטראני סי' צ"ו דף קי"ד ע"ג. אלא ע"כ צ"ל שכוונתו שאין עליו אוהל ר"ל על הבית אבל על העליה יש אוהל. מ"מ מ"ש מטעם שסוף הטומאה לצאת אינו מדוקדק שמשמע שכל אחד הוא טעם בפני עצמו וזה אינו כי אם לא היתה הטומאה חוזרת לא היה שייך לומר סוף הטומאה לצאת ודוק: 
@22(בט"ז ס"ק יו"ד) 
@11והכי נמי אף שבמרתף הוא חלל גדול סביב המת מ"מ ליכא ביציאת הפתח המרתף פותח טפח וכו'. @33ואני שמעתי ולא אבין כי מפורש בתוספות פרק המוכר פירות דף ק' ע"ב ד"ה שבעה ובפרק קמא דב"ה דף י"ז ד"ה פרץ פצימה שאם יש פתח הראוי לפתחו אע"פ שעכשיו היא סתומה פתוח מקרי לענין זה וגבי בית לא גזרו חכמים כמו שגזרו גבי קבר פתוח ע"ש ודוק. וביותר אני מתפלא על המחבר שדקדק אחר דברי הדרישה והשיג עליו ולא הרגיש בקו' זו ולא די שלא הרגיש אלא שעלה על דעתו אפילו אם בחשב הדלת כאלו אינו מ"מ הוי כקבר סתום. וזה ודאי דבר שאין לו שחר. לכן נלע"ד פשוט שהוראה זו נכונה להניח המת במרתף אם פתח המרתף לצד חוץ ואז יכולים הכהנים להיות בבית המרתף אף ע"פ שאין בדלת המרתף חורים כלל. מכל מקום לא אמרינן טומאה בוקעת ועולה כיון שהפתח עומדת להפתח. וכן מוכח לענ"ד ממתניתין בפ"ז דאהלות מת בבית סתום ובו פתחים הרבה וכו' ועיין בפירוש הר"ש. וכן מבואר להדיא ברמב"ם פ"ז מהלכות טומאה. כללא דמילתא שאין לבית דין קבר סתום לענ"ד אלא בשני תנאים. אחד שלא יהיה פתח ד' על ד' אע"פ שהיא נעולה. ב' שלא יהיה פתוח טפח על טפח. אבל אם יש פתח ד' על ד' אע"פ שהיא נעולה או טפח על טפח פתוח יצא מכלל קבר סתום ואין הטומאה בוקעת וכו': 
@22(סימן שע"ו בט"ז ס"ק ד') 
@11נראה לי דמי שמת בשבת או בי"ט וא"א לקברו בו ביום דעכ"פ יאמר קדיש תיכף אחר המיתה וכו'. @33אבל לא ראיתי נוהגין כן. גם יש טעם נכון שלא לומר קדיש כל זמן שלא נקבר המת וק"ל ועיין בזוהר ויחי עמוד תס"ה בסופו ובזוהר פרשת ויקרא עמוד ש"ץ ותמצא שאין מקום לקדיש עד אחר דאטמיר גופא בארעא. ועיין עוד בזוהר במדבר עמוד רמ"ו כמה דינים: 
@22(סימן שצ"ז בט"ז ס"ק ב') 
@11ובתשובות מהר"י ן' לב פסק לחיוב מכח ההיא דפרק כל הגט וכו' ולפענ"ד לא נראה כן מכח ראיות ברורות כאשר אבאר בס"ד וכו'. @33עיין בר"ן מ"ש בסוף פרק מי שאחזו בגיטין על מה ששנינו שם אם הגט קודם למיתה וכו' ואם אין ידוע זו היא שאמרו מגורשת ואינה מגורשת שהקשה למה לא אמרינן נוקמינהו אחזקה ונימא השתא הוא דמת. ותירץ כיון שמת הוא לפנינו לא אמרינן אוקמיה אחזקה. אמנם הראיה ממ"ש התוס' בפרק האשה אין משם ראיה. ועיין בפ"ק דנדה דף ד' בתוספות ד"ה שכל הטומאה. גם מ"ש שאין לחלק בין איסור לטומאה לא נהירא כלל דהא התם דילפינן שחייב לעשות פסח שני היינו נמי טעמא דאזלינן לענין טומאה בתר שעת מציאתה דפסח שני תליא בטומאה וק"ל: 
@22(שם) 
@11וע"כ לתרץ הנהו תלתא קושיות אלימתו' דע"כ לא אמרינן בפרק כל הגט וכו' אלא כל שלא ידענו עדיין שמת משא"כ בהנך תלת מילי וכו'. @33עיין בפרק מי שמת דף קי"ג ע"ב בתוספות ד"ה השתא מה ספינה וכו': 
@22(סימן ת"ב בשו"ע סעיף י"ב) 
@11מי שמת לו מת ולא נודע לו וכו' ומותר להזמינו לסעודת אירוסין. @33ואם הבעל יודע שמת לאשתו קרוב שהיא מחויבת להתאבל עליו והיא אינה יודעת מותר לשמש עמה כי אין אבילות קודם שמיעתה. כן כתב בספר חסידים סימן ת"ת: 
@22(בט"ז ס"ק ז') 
@11ודומה למ"ש בסימן רס"ב לענין מילה דלא איכפת לן בתפלה ובזה ודאי מונה מיום שעבר ולא ממחרת דאל"כ הוי עושה תרי מילי דסתרי וכו'. @33לענ"ד נראה שאין דבריו מוכרחים ואיפכא מסתברא כי ודאי מחויב הוא להתאבל כל דיני אבילות כל יום השלשים. כי אין בידו לעשות לילה משום תפלתו שהתפלל תפלת ערבית. אבל מ"מ אין עולין לו למנין ז' מאחר שעשה אותו לילה אי אפשר לעשותו יום ולהפך סדר עולם אלא נוהג אותו יום כל דיני אבילות עד הלילה וה"ל התחלת אבילות ממילא חל עליו אבילות כדין שמועה קרובה מדי דהוה אליבא דהר"ר יחיאל שהביא הטור דס"ל שאין השבת עולה לו לו בתחילה אף על פי שנוהג בו וכו': 
@22(בט"ז ס"ק ט') 
@11כתוב בתשו' מהר"ר בנימין נראה דהיינו דוקא משנה ראשונה ואילך וכו' ולא אאמין שיצאו דברים אלו מפי אותו צדיק דודאי לא מונה שום אדם י"ב חודש רק מיום המיתה וכו'. @33והמעיין בדברי ת"ה סי' רצ"ב והוא מביאו לעיל בסי' שצ"ה יראה שצדקו דברי המחבר מצד אחד דהיינו שנראה מדבריו דגם בשנה ראשונה מתענין יום המיתה ולא יום הקבורה אבל משמע שם שיש להקפיד שישלים האבילות י"ב חודש מיום הקבורה. ומ"ש המחבר דאטו מי שלא שמע וכו' אין לו דמיון כלל ע"ש ודוק ע"כ מצאתי כתוב: ?סליק חידושי הגרשוני? 
