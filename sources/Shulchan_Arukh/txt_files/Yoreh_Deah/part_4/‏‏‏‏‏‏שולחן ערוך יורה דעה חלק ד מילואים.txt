
2(סי' ר"ו ש"ך סק"ד) 
1ותימה על העט"ז כו'. 3נראה דהעט"ז מחלק בין מודרני דבא הפעל מחובר עם הכנוי ובין מודר אני דמלת הגוף נבדלת מן הפעל. והחילוק הזה ידוע למדקדקים כי הכנוי המקושר עם הפעל מורה על תמות ושלימות הפעולה לכל אופניה ולכן סובר הרמב"ם וסיעתו כי מודרני פירושו לדבר עמדו אשר הדבור מקרי כידים מוכיחות אבל מודר אני דמלת הגוף נבדלת אם לא תבוא הפעולה מפורשת אז כל פעולה אשר נחפוץ לכלול בה יהיו ידים שאינם מוכיחות לדברי הכל. וכבר העיר בכלל זה הגר"א בדקדוק אליהו בשם הזהר וביותר הרב הגאון בעל איי הים להמ"מ מסלאנימא בר"ה פ"א על מאמר רז"ל כל פרנס המטיל אימה כו' ע"ש. ויש קצת הוכחה לזה ממשמעות דברי רז"ל אבל באשר הוכחה זו נוגעת לפלפול לכן לא הבאתיה פה: 
2(סימן רט"ו ש"ך ס"ק י"א) 
1ולא ידעתי מנין לו זה ולמה לו זה כו'. 3אבל כדבריו מוכח ממה דאמרינן בתענית דף י"ז ע"ב ר"ח דאורייתא ודאורייתא לא בעי חיזוק ולכן מותר להתענות לפניו ולאחריו וכמו בשבתות ויו"ט מזה מוכח דרבנן לא חזקו את דבריהם לענין ר"ח אף כי ר"ח הוא רק אסמכתא בעלמא מ"מ חשבוהו חז"ל את ר"ח כמו שבתות ויו"ט וכיון דחז"ל השוו ר"ח לשבתות ויו"ט לענין תעניות לפניו ולאחריו ממילא נחשב כשבתות וימים טובים גם לענין זה דאם נשבע להתענות בר"ח לא יתענה וכמו הנשבע להתענות בשבתות וימים טובי'. והטעם דנחשב ראש חודש כמו דאורייתא הוא משום דמפורש פעמים רבות בקרא דר"ח היה נחשב לשבת ומועד בימיהם כמו שנראה בעמום ח' פסוק ה' וע' בטורי אבן מגילה כ"ב ב' דהאריך בזה ובספורנו פ' פינחס על פסוק ובראשי חדשיכם. וכן נמצא במגילת אנטיוכוס שחשב לבטל שבת ראש חדש ומילה. ולכן החמירו רז"ל בראש חדש לענין תענית כמו בשבת ויו"ט: 
2(סימן רי"ז ש"ך ס"ק ט') 
1אבל טעות הוא. 3אמנם מסוגית הירושלמי שם נראה לעין כי להך תנא לא תלי כלל במידי דממלך עליה שליח אם מקרי מינו בשביל זה או לא רק דתלי בעיקר וטפילה. אמנם לפי סוגית הבבלי וכן פסקו הפוסקים דתלי במידי דממלך שליח. ובוודאי השולח לקנות בשר לא ממלך עליה אם לקנות גידים דהא אין בגידין בנותן טעם לכן החזיקו בשיטת הבבלי דלא תלי בעיקר וטפילה רק במידי דממלך שליח ופסקו דמותר. וזה שסיים העט"ז דשני מינים הם פי' ולא ממלך שליח עליו וכמו שכתב בסעיף ד' שכל דבר שהשליח נמלך עליו הוא בכלל המין ההוא ולולא דמיסתפינא הייתי אומר דהב"י והעט"ז גרסו בירושלמי הנודר מהבשר אסור בדגים תחת בגידים ובשר דגים הוא טפילה לבשר בהמה אבל לא להיפך וכמו בירק ובדלועים (ומטעם זה לא הביא אחד מהראשונים הדין דבשר וגידים) וכן נראה מסדר המאמרים. ויש להאריך בזה: 
2(סימן ר"כ ש"ך ס"ק ט"ז) 
1במגילת 3תענית פרק י"ב הובא ברייתא בזה"ל וכותבין בשטר אדר א' ולא שכותבין תניין. ר' יוסי אומר אין כותבין אלא תניין. ר' יהודה אומר אדר שני נכתב. ונדפס בדיהרנפורט שנת תק"ע וזולת זה עם רש"י ותוספות חדשים. ובתו"ח יגע למצוא מאי בינייהו ולא מצא והניח בצ"ע אמנם פשט הלשון מורה כי מחלקותם הוא בזה לת"ק כותבין בשטר אדר ראשון. ואדר שני נכתב אדר סתם. ולמשל אם יבוא לפנינו שטר הנכתב בשנה אשר היתה מעוברת וכתוב בו אדר סתם ידעינן שנכתב באדר שני ורבי יוסי סובר להיפך כי אין כותבין אלא אדר שני ואדר ראשון כותבין אדר סתם. ולפ"ז שטר הנכתב בשנה מעוברת וכתוב בו אדר סתם הוא אדר ראשון ור"י סובר כי גם אדר שני נכתב מפורש וקאי על הת"ק ולדבריו צריכין לכתוב באדר ראשון אדר ראשון ובאדר שני אדר שני. וזה דלא כדאיתא בבבלי נדרים ס"ג דר"י סובר אדר הראשון כותב אדר סתם. וגם בירושלמי נדרים פ' שמיני ה"ו איתא דעת ר"י משונה מבשתיהם דשם איתא לת"ק אלא שכותבין אדר השני תניין (ואדר הראשון כותב סתם. פני משה). ר' יודה אומר אדר השני כותב תי"ו ודיו (כותב תי"ו לסימן תניין ודיו. פ"מ) וזה דלא כבבלי דלת"ק כותבין אדר ראשון מפורש ואדר שני אדר סתם. ודעת הלבוש הוא כדעת ר' יוסי במגילת תענית דהלכתא כר"י וכר' יהודה לפי הבבלי וכמו שכתב גם הר"ן דהלכתא כר"י לגבי ר"מ: 
2(סימן רכ"א ש"ך ס"ק ל') 
1וקשה דא"כ מאי איריא עדות כו'. 3וי"ל דקמ"ל דיש עוד שני עדים מלבדו וס"ד דאין לו להעיד דהא הדבר מתקיים גם בלעדו מ"מ פן תמצא הכחשה בעדות אחד מהם. או פן לא ידע להשיב על כל חקירות ודרישות של הדיינים לכן מצוה גם עליו לילך לב"ד ולהעיד. וכל זה לא שמענו מלאוין אחרים. ומטעם זה אמר יכול ולא אמר חייב וכקושית הש"ך השני' כי חיוב גמור אין עליו מטעם כי הדבר הוא בספק פן תקום עדותו גם בלעדו. ועיין בשבועות דף דף ל"ב סוף ע"ב אלא ראשונה אמאי (תתחייב) הא קיימא שניה כו' חזינן דחיובא ליכא אבל מצוה בוודאי איכא וכמו שמוכח מהרמב"ם בהלכות קידוש החודש פ"ב ופ"ג ע"ש כי אף שיש כבר עדים שראו את החדש וראויים לקדש על פיהם את החדש מ"מ מצוה לעדים ללכת לב"ד ולהעיד ולחלל גם את השבת פן יתכחשו העדים הראשונים ע"ש אלמא דחיישי' לזה: 
2(שם ש"ך ס"ק ל"ו) 
1גם בעט"ז לא כיון יפה כו'. 3אם נדקדק בלשון אביי אז נראה כי צדקו דברי העט"ז. כי אביי אמר גזירה לשאול משום להשאיל וכן בכולהו גזירה. ולא אמר ולא ימכור משום לא יקח וכמו שאמר לשאול משום להשאיל מזה מוכ' כי מה שאמר וכן בכולהו גזיר' פי' כי בכולם יש לכל אחד גזירה בפ"ע למה נאסרו. בין על לא יקח ובין על לא ימכור והגזירה בשניהם הוא שמא יוזיל לו או שמא יקח ביוקר וכמ"ש העט"ז. ולא משום דגזרינן לא ימכור אטו לא יקנה. וכן נראה מהתוספות שפירשו כן דברי הגמ': 
2(סי' רכ"ח ש"ך ס"ק נ"ד) 
1ונעלם ממנו דברי הריב"ש כו'. 3אחרי כי קושית הש"ך איננה קושית סתירה. ואדרבה עלובה עיסה שהנחתום מעיד עליה. ואם הריב"ש בעצמו הטיל ספק בזה הדין ולא מצא תירוץ לזה הלא הקושיא חזקה יותר ותירץ הש"ך דחוק קצת. כי בטרם יצא משה מרחם הקדישו ה' להיות גואל. והוא היה נאמן בכל בית ה'. ולא קם איש כמהו אשר יבחר בו ה'. אבל בדרך פשוט י"ל כיון דיש לקיים שניהם להמתין עוד זמן מה ולהתיר השבועה בפני יתרו ובלי ספק לא מרה יתרו את פי ה' ואח"ז ללכת בשליחות ה' לכן אמר הקב"ה למשה שיתיר נדרו בפני יתרו. ואע"ג דמצוה למהר ולהציל את העשוקים מידי עושקיהם. מ"מ הלא בלאו זה לא פדה ה' אותם מיד וארכו הימים עד אשר גאלם. ודעת הי"א דלצורך מתירין נדר שנשבע עד"ח אפילו בלא דעת חבירו הוא אם יש לחוש פן ואולי לא יסכים חבירו להתרת הנדר או דתעבור המצוה וכדומה. ועיין בהגהת רמ"א סעיף כ"א בשם מהרי"ק ודוקא אם אי אפשר לקיים המצוה בלא התרת הנדר. וטעם הזה סובב והולך ג"כ אם יש לקיים שניהם אחר זמן מה: 
2(סימן רל"ד פתחי תשובה ס"ק ט"ז) 
1ע"ש מה שמסתפק באשת כהן. 3ובאמת יש עוד טעם למה צריך להפר פן תאמר איני ניזונית ואיני עושה. והתוס' בכתובות נ"ט ד"ה שמא יגרשנה הקשה למה לא אמר ריב"נ הטעם הזה דהא יכול' אשה שתאמ' איני ניזוני' כו' והתוס' תירצו דזהו מילתא דלא שכיח והתירוץ הזה סובל ב' כוונות או דהכוונה כיון דהוא מילתא דלא שכיח לכן אין חוששין לזה או דהפי' הוא דריב"נ תפסהטעם השכיח יות' ועזב את הטע' דלא שכיח ולפי זה באשת כהן גם אם אין החשש שמא יגרשנה יש חשש שמא תאמר איני ניזונית ואיני עושה. ובאמת תי' התוס' דחוק קצת אבל קושיתם מתורצת ברחבה דריב"נ תפס הטעם שמא יגרשנה גם אם אמרה הנאת תשמישי עליך דכתב הש"ך ס"ק פ"ב דיש להפר שמא יגרשנה או אם נדרה שלא לרחוץ פניו בסעיף ע"ג צריך להפר שמא יגרשנה כמ"ש בש"ך ס"ק צ"ב. ומתשמיש ורחיצת פניו לא תוכל האשה למשוך מהם ועוד כדומה לזה מהדברים שאינה יכולה להתפטר משיעבודה. ובברייתא איתא על קונם שאני עושה לפיך רק משום הת"ק ור"ע אבל לריב"נ ה"ה בשאר דברים צריך להפר ולפ"ז באשת כהן צריך להפר בקונם שאני עושה לפיך משום שמא תאמר איני ניזונית וכו' אמנם באשת כהן אם אמרה הנאת תשמישי או שלא לרחוץ פניו כו' באמת אינו צריך להפר כיון דהיא אינה יכולה למלט נפשה מזה ויש להאריך בזה: 
2(סי' רל"ט סעי' ד') 
1ישיבת סוכה כו'. 3ראיתי להעיר פה על דעת קצת פוסקים דאומרים כי אם ימצא לו מקום וסבה להפטר ממצוה לא מקרי נשבע לבטל את המצוה דהא יכול לקיים את שניה' להפטר ממצוה ולקיים את שבועתו דא"כ למה מקרי שלא לישב בסוכה נשבע לבטל את המצוה הלא יכול לעסוק במצוה כמו לשמש את החולי' וכדומ' ויפטור מישיב' סוכה כדין העוסק במצוה וגם פן יחלה הוא ויפטו' מסוכה וא"כ לא יצאה השבועה מפיו לשוא. אע"כ כיון דבשבועתו הוא מיקל עתה במצוה מקרי נשבע לבטל את המצוה דהא הוא משועבד לה ואם סבה חצוני' תפטרנו ממצוה אטו בשביל זה לא מקרי נשבע לבטל את המצוה וגם בשביל זה כיון דהוא משועבד לה נוכל לומ' כי השבועה יצאה עתה מפיו לשוא: 
2(סימן רנ"א ש"ך ס"ק ז') 
1והם קודמים לאחיו כו' ואיתא בספרי כו'. 3וכן הביא הט"ז ס"ק ב' דברי הספרי הזה להשלים את דברי הרמ"א. ולכאורה שניהם לא הוסיפו מאומה על דברי המחבר דכתב בסעיף זה ואחיו מאביו קודם לאחיו מאמו וראיתי בגליון יו"ד מאחד מגדולי הדור שהעיר בזה. אם לא דנאמר כי המחבר מיירי ממצות צדקה בכלל. והרמ"א מדבר מחובת הפרנסה לכלכל את כל צרכיהם. ובאמת חובת הצדקה יוצא האדם גם אם לא יתן לו כל צרכו. אבל חובת הפרנסה הוא לתת לו כל צרכיו וזה שאמר הרמ"א כי כל עוד שאין לאדם פרנסתו הנחוצה לו אינו מחויב לפרנס גם את אביו ואמו. ופרנסת אביו ואמו קודמת לפרנסת בניו. וכל עוד שלא מלא כל צרכי אביו ואמו הנחוצים אינו מוטל עליו לכלכל בניו וכן הבנים קודם בפרנסתם לפרנסת אחיו ובאו הש"ך והט"ז להשלי' את דברי רמ"א כי גם בחובת פרנסה אשר זה בא הרמ"א להוסיף בדבריו על המחבר ופרט את מדרגות חיובה גם בזה יש חילוק בין אחים מן האב לאחים מן האם וכמו בצדקה: 
2(שם ט"ז ס"ק ו') 
1ויכום ויפשיטום כו'. 3רש"ל הקשה על זה ותימה הלא מסקינן סוף פ"ק דמגילה גדולה ת"ת יותר מהצלת נפשות עכ"ל. והנה מלבד מה שארז"ל אין למדין הלכ' ממדרשו' ומאגדו' במקו' אשר הם נגד כללי התורה. ואחרי כי כללא רבתא הוא אין לך דבר שעומד בפני פיקוח נפש אין משיבין על זה מדברי אגדה הנאמרים רק למקום וזמן ידוע. ולתכלית הנעלמה מאתנו. יש ליישב קושיא זו כי בוודאי יש חילוק בין הצלת נפשות דרבים דנפישי זכותייהו ובוודאי לא יטשם ה'. להצלת נפשות דיחיד. דאם לא ימהר להושיע אולי יגוע באין מציל הלא גם מרדכי אמר לאסתר כי אם החרש תחרישי בעת הזאת רוח והצל' יעמוד ליהודי' ממקום אחר ואת ובית אביך תאבדו. כי הוא בטח בדבר ה' אשר אמר ואף גם זאת בהיותה בארץ אויביהם לא מאסתים ולא געלתים לכלותם להפר בריתי אתם. וכן ע"י ירמיה ואותך לא אעשה כלה ויסרתיך למשפט ונקה לא אנקך ועוד פעמים רבות. ובמכילתא בשלח פרשה ב' על פסוק ה' ילחם לכם ואתם תחרישון איתא לא לשעה זו בלבד ילחם לכם אלא לעולם ילחם כנגדן של אויביכם ר"מ אומר ה' ילחם לכם כשתהיו עומדין ושותקין ה' ילחם לכם קל וחומר כשתהיו נותנין לו שבח כו' ע"ש. ולפ"ז היה לו למרדכי לבטוח באלהי ישראל המושיע להם בכל עת צרה וצוקה. והרבה עמו פדות. וכל זה לא שייך לדין אשר לפנינו המדבר מהצלת אנשים פרטים: 
2(סי' רנ"ו ש"ך ס"ק י"ג) 
1מי שיש לו כו'. 3והרב כ' דבריו ע"פ הבנתו ואחריו נמשך העט"ז כו'. לכאורה יש לדמות הך דינא למה דאיתא בקידושין מ"א ע"ב ובגיטין נ"ב אתם ולא אריסין. ודין זה שוה לאריס דהקרן וגוף השדה שייך לבעלי' והעוסק והאריס יש לו חלק בריוח ובפרי השדה. והנה רש"י ז"ל. בגיטין כתב כי האריס לא יתרום מחלק הבעה"ב. אבל מחלקו יוכל לתרום וכן הוא בתוספתא פ"א מתרומות וזה הוא כדעת הט"ז והש"ך. אמנם הכ"מ בה' תרומות פ"ד ה"י כתב בשם הר"י קורקוס ז"ל שני תירוצים על הרמב"ם מ"ש דאריס שתרם תרומתו תרומה הלא בגמרא איתא דאריס לא יתרום. תירוץ א' הוא כדעת רש"י כי האריס מחלקו יכול לתרום. ותירוץ הב' הוא על פי הירושלמי כי לכתחלה לא יתרום כלל. ורק בדיעבד אם תרם תרומתו תרומה וכתב ע"ז והוא הנראה בדעת רבינו ולתירוץ זה א"ש דברי הב"י והעט"ז כי הם מדברים מן לכתחלה. וע' לעיל סי' קע"ז סעיף כ"ב בהג"ה. ומ"ש ע"ז בביאורי הגר"א שם וכאן: 
2(סימן רנ"ח ש"ך ס"ק כ"ב) 
1יש מי שאומר כו' לשון העט"ז י"א כו'. 3מה שהקשה הש"ך על העט"ז מה בכך שהקנין אינו כלום לא יהא אלא בלא קנין אמירה לגבוה קני. י"ל דהעט"ז סובר דאמירה לגבוה קני רק במקום מצוה דגמיר ומקני נפשי' באמירה לבד וכאן הוא להיפך דמצוה הוא לעשו' שלום ושלא לגרש את אשתו לכן באמירה זו לא אמרינן דאמירה לגבוה קני. ובפרט כי יש פוסקים הסוברים דדין אמירה לגבוה אינו נוהג בעניני צדקה: 
2(סימן רנ"ט ט"ז ס"ק ח') 
1ובלבוש ראיתי שחילק כאן כו'. 3כבר הראיתי לדעת לעיל בהל' רבית סי' קס"ח קס"ט על ש"ך ס"ק ע"ט דהעט"ז מחלק בין אם הי' לו חזקת ממון קודם שנולד הספק ובין אם הספק והחזקה נולדו יחד. כי זה גרוע יותר ולא מקרי רק תפיסה ולא חזקה. והחילוק הזה נצב וקיים גם כאן. כי ברישא לא הי' על הכסף חזקת בעלים קודם שנולד הספק ושניהם נולדו יחד. וכן גבי לקט כיון דיש על הקמה חזקת חיוב וכמ"ש בחולין קל"ד ומובא בש"ך ס"ק י"ד. הלא הספק וחזקת בעלים במה שמונח תוך שדהו נולדו יחד. משא"כ בסיפא במי שהקדיש דבר בלשון שמסופקים כו' הספק נולד אח' חזקת בעלים שבאה להיורשי' מאביהם לכן הנכסים בחזקת היורשים: 
2(סימן רס"ג ש"ך ס"ק ח') 
1והעט"ז גופיה לקמן כו'. 3אמנם המעיין בלבוש יראה החילוק בין שני הדינים. כי כאן אוסר למול עובד כוכבים אם בא מפורש שלא לשם גירות רק להסיר את חרפתו מעל בשרו. וכמו שמצינו ביהושע (ה' ט') היום גלותי אח חרפת מצרים מעליכם וכתבו קצת מפרשים כי הערלה היתה חרפה גם בעיני מצרים אף שהכתוב יקראם גדלי בשר. וכן ידענו גם היום כי הערלה הוא חרפה לקצת העמים יושבי ארץ המזרח וגם שמענו מסופרי קורי הדורות כי שרי מצרים לא נתנו למול את עבדיהם. והערלה היתה אות לעבדות. ולכן לא נימולו בני ישראל אשר היו במצרים רק לפני אכילתם את הפסח שהיו חפשים. ולא בשבתם במצרים בעת אשר נחשבו לעבדי פרעה (ועי' במדרש שיר רבה על פסוק עד שהמלך במסבו ובמכילתא על פסוק והיה לכם למשמרת ועוד בכ"מ) ויתפרש היום גלותי את חרפת מצרים עתה ידעו כי אדונים אתם על הארץ הנתנה לכם למורשה. ואין אות עבדות עליכם. ואמנם בסי' רס"ט מתיר למול את העובד כוכבים אם בא לשם מצות מילה ואולי כוונתו להתיהד. ובפרט לדעת הרמב"ם בהל' מלכים פ"י ה"ז שבני קטורה והאומות אשר נתערבו בהם חייבים במילה בשמיני. ואולי הוא מהם כי סנחריב בלבל כל האומות. אבל זה דוקא אם בא לשם מצות מילה וכמ"ש הלבוש: 
1א"ה 3ראיתי כי רבי' יגעו בזה לכן אמרתי להעתיק פה מספר ברכת משה על דיני שהחיינו דבר הנעתק מגליון שו"ע יו"ד של הגאון אמיתי מו"ה שמואל הלוי לנדא וז"ל: 
1ומי 3שמל פעם ראשון צ"ע אם יש לברך שהחיינו וע"ל סי' כ"ח ס"ב בהג"ה ובש"ך שם סק"ה. ואפשר דיש לחלק דגבי כסוי. אם כבר שחט. מצות כסוי הדם מוטל על השוחט דדרשינן ושפך וכסה מי ששפך יכסה. ולכך פסק הרמ"א דיברך בפע' הראשון שהחיינו. אבל במילה אין המצוה מוטלת עליו יותר מכל ישראל. דאם אין האב. מוטל על הב"ד למול. ואין המצוה מוטלת על זה המוהל יותר מכל ישראל. ולכך אין לברך שהחיינו. אמנם אם האב עצמו מל את בנו. והוא פעם ראשון בזה ודאי יש לברך שהחיינו לדעת הרמ"א לעיל סי' כ"ח. אמנם לדעת הש"ך לעיל ועי' גם בס' פרמ"ג גם האב א"צ לברך שהחיינו ודו"ק. אמנם לדעת הט"ז בא"ח סי' כ"ב דפסק כרוקח. בכל מצוה שאדם עוש' בפעם ראשון צריך לברך שהחינו. צ"ע אם גם המוהל המל בן חבירו. והוא פעם ראשון אם צריך לברך שהחיינו. ול"ל כדי לצאת ידי ספיקא. יקח פרי חדש ויברך שהחינו. אחרי בינותי בספרי' ראיתי בהגמי"י פ"ג מה' מילה שהאריך בזה. ולבסוף מביא בשם הרוקח טעם שלא לברדך על מצות מילה הואיל ואין התינוק יצא עדיין מתורת נפל. דכל שלא שהה ל' יום באדם ע"כ ועי' בב"י. ולכאורה אין הבנה לטעם זה. דא"כ איך מברכינן על המילה הא לא יצא מספק נפל עדיין. ובמס' שבת קל"ו. פריך הגמ' לרשב"ג הא לא שהה ספיקא הוי מימהל היכי מהילינן. ותירץ רא"ב אהבה. מלין אותו ממ"נ ע"ש. והא ניחא לענין שבת. שפיר שייך ממ"נ. אי לאו בן קיימא הוא מחתך בשר בעלמא אבל לענין ברכה אכתי קשה איך מברכין דלמא לאו בן קיימא הוא. ועכ"צ אנו לומר דלענין ברכה לא קשה כלל דאף על הספק מברכינן. כמו שמברכין על יו"ט שני של גליות ועי' שבת כ"ג. דרבא משני דמברכין על ספק מצוה. רק אדמאי לא מברכינן משום דרוב ע"ה מעשרין. וא"כ גם זמן מברכינן על ספק מצוה. ונדחה טעם של הרוקח. ונ"ל כוונת הרוקח. דהא עיקר החיוב שיברך האב שהחינו במילת בנו. כ' הרמב"ם סוף הל' ברכות הואיל ואינו תדיר' ואינ' בכל עת. הוי כמו מצוה שהיא מזמן לזמן. אמנם זה הטעם לא ס"ל להרוקח. דהא לאבא מזמן לזמן כמו מועדי' ועי' בב"י מאי שמביא בשם תשו' הרשב"א. אמנם הבית יוסף מביא עוד טעם אחר לברך שהחיינו. הואיל ויש להאב תועלת כשנולד לו בן. ולדחות טעם זה כ' הרוקח שלא לברך. הואיל ואין התינוק יצא עדיין מכלל נפל. רצונו לומר שעדיין ליכא תועלת בוולד זה. הואיל ויש בו עדיין ספק נפל ודו"ק. והנה כל דברי הפוסקים הם רק אם האב מברך על מילת בנו. אבל אם עושה מצוה בפעם ראשון. אם יברך שהחיינו. מזה לא דברו הפוסקים. לכן נ"ל כמו שכתבתי לקחת פרי חדש עכ"ל. על הגליון: 
2(ש"ך סקנ"א) 
1והב"ח האריך בזה. 3ומסיק דלא כייפינן ליה להעבד להשתעבד לרבו דדילמא ה"ל כמודה חוץ לב"ד כו'. כן ראיתי מי שהגיה וזו היא הגהה נכונה: 
2(שם ס"ק ג"ב) 
1אבל תימה דבש"ס פ' מרוב' כו'. 3לתרץ את ד' העט"ז הב"ח והסמ"ע נ"ל. דהנה מה שמוד' בקנס פטור הוא דילפינן מקרא אשר ירשיעון אלהים פרט למרשיע את עצמו (ב"ק ס"ג ע"ב) ובכל זאת איננו פטור רק אם מודה בפני ב"ד ובמקום ב"ד במקום אשר יש ב"ד להרשיעו בלי הודאתו. ואם הוא מרשיע את עצמו פטור. דנראה כי שב ונחם הוא על רעתו. וזה ע"ד מודה ועוזב ירוחם. כי ניכר הוא שמתחרט הוא על מעשיו ומכי' את חטאו ויעזבנו לכן פטור הוא מקנס. אמנם אם מודה שלא בפני ב"ד עוד לא ידענו בבירור כי הוא בא להרשיע את עצמו ומתחרט ואולי משטה הוא בשומעיו ומשחק בדבריו. כי גם לר"מ דסובר אין אדם מוציא דבריו לבטלה זה רק בהקדש ולא בשאר דברי' וכמו"ש בשמ"ק בשם הריב"ש כתובות דף ע' ומכ"ש דאנן קי"ל כרבנן בעירוכין דף ה' דאדם מוצא דבריו לבטלה. ולכן אמרינן דכל היכא דלא מפטר בהודאתו משו' מודה בקנס פטו'. הודאתו נמי לאו הודאה לחייב את עצמו משום דאמרינן דמשטה ומשחק היה בדבריו. ואם נאמר דהודאה זו לא מהני לפטור מקנס ומהני לחייב את עצמו הלא יהיה כתרי חומרי דסתרי אהדדי. דלפטור מקנס נחשוב את דבריו כדברי' בטלי' ולחייבו יהיו הדברים כמדבר אמת ומישרים. וזה אי אפשר. אבל כל זה הוא רק אם השני לא תפיס וכיון דמספקינן בדבריו לכן חשבינן אותם כדברים בטלים וכמו בדינים דאין אדם משים עצמו רשע דחשבינן דבריו לדברים של מה בכך אבל אם השני תפס אז יוכל המוחזק לומר כי הוא דבר באמת ומישרים. ולא כמשחק ומשטה. ובאופן זה דבריו מהני להתחייב את עצמו כי מהני תפיסה. ולכן בעבד השומע מפי אדוניו שהודה מעצמו לפני עדים מחוץ לב"ד או שאינו מכחיש את דבריו הראשונים שהפיל שנו או סימא את עינו הוא זוכה בנפשו ומקרי תפיס וכמו בס"ק נ'. ואף דלא מהני הודאתו לפטור משום מודה בקנס. משום דלענין זה בעינן חרטה ואנחנו לא נדע אם הוא מתחרט בזה. אבל העבד בתפסו יוכל לאמור כי דבריו אמת: 
1אמנם 3בשיטה מקובצת הוכיח ממעשה דר"ג דקנס כל שאין עדים אפי' תפס לא עשה ולא כלום שהרי טבי עבדו היה גדול וזוכה בעצמו ע"כ אבל הוכחה זו מוכרחת היא רק אם תפס בלי הודאת בע"ד אמנם אם היתה הודאת בע"ד חוץ לב"ד לא מוכח כלל. ואף שר"ג הודה בפני ר"י מ"מ הלא העבד לא היה שם ולא שמע את ההודאה ואיך יזכה העבד בעצמו ותפיסה לא מהני רק אם שמע העבד את הודאת אדוניו. אבל זה קשה כיון דר"ג חפץ בחירות של טבי עבדו וכדאיתא שם והיה שמח במה שסימא את עינו א"כ למה לא הודה ר"ג בפני טבי עבדו ויזכה בנפשו וי"ל כיון דיש עשה דלעולם בהם תעבודו א"כ יש איסור לעשות טצדקי ולהוציאו לחירות במקום שע"פ דין נשאר בעבדותו כיון דאין עדים בדבר. אבל לפי זה יקשה ממה שמוכיח בירושלמי ס"פ אלו נערות על כל קנסות דכל שאין עדים אפי' לצאת ידי שמים אינו חייב דאם כן יוציאנו ר"ג לחירות כדי לצאת י"ש דילמא שאני גבי עבד דיש עשה דלעולם בהם תעבודו ומה גם כי שם בירושלמי מוכיח ממעשה זו דר"ג סובר דאסור לשחרר עבדו. וע"כ צ"ל כיון דאם היו עדי' הי' יוצא לחירו' ע"פ דין שוב אין כאן עשה דלעולם בהם תעבודו וא"כ יקש' למה לא הודה ר"ג בפני טבי עבדו אבל באמת זה דחוק ויותר קרוב לומר כי אם היה החיוב לצאת ידי שמי' בקנסו' אז באמת סרה העשה דלעולם בהם תעבודו אבל כיון דאינו מחויב לצאת גם י"ש בקנסות ממילא קמה העשה על מקומה הראשון. ומה שהוכיח הש"ך מהרמב"ם ה"ע י"ל דמ"ש הרמב"ם לפיכך קאי על דסמיך ליה על ב"ד סמוכין וע' היטב: 
2(סימן רע"ג ש"ך ס"ק ב') 
1כתב העט"ז אפי' אות אחת בפנים כו' ולא משמע כן מדברי הרא"ש ופוסקים כו'. 3ובאמת גם מדברי רש"י ז"ל נראה דלא כהלבוש דכתב נזדמנה לו תיבה בת שתי אותיות לא יזרקנה לבין הדפין ולא יכתבנו חוץ לשירטוט הגליון של דף אע"פ שהתרנו לכתוב ב' אותיות חוץ לדף מתיבה בת חמש תיבה שלימה לא התרנו עכ"ל הלא אסור רק תיבה שלמה בת ב' אותיות אבל אות אחת מבפנים ואות אחת בחוץ מותר. וגם באו"ח סי' ל"ב אות ל"ד החזיק הלבוש בשיטתו וכתב כי תיבה בת שתי אותיות לא יכתוב גם אות אחת חוץ לשיטה והם תמוהים כי אין מקור לזה לא בגמ' ולא בפוסקים. אמנם מפשט דברי הגמ' ומשיגרא דלישנא של הרמב"ם מוכח כדעת הלבוש וז"ל הברייתא במנחות ל' ע"א נזדמנה לו תיבה בת חמש אותיות (פי' בסוף השיטה ולא יוכל לכתוב כל התיבה בתוך השיטה רק מקצתה) לא יכתוב שתים בתוך הדף ושלש חוץ לדף אלא שלש בתוך הדף ושתים חוץ לדף (ולכן אם אין מקום בתוך הדף לכתוב שלש אותיות צריך לחזור לראש השיטה שלאחריה. וכמו שמסיים הרמב"ם מפורש בפרק ז' מהל' ס"ת הלכה ה' אחר דין זה. לא נשאר מן השיט' כדי לכתו' ג' אותיות מניח המקום פנוי ומתחיל מתחילת השיטה) נזדמנה לו תיבה בת שתי אותיו' (וע"כ יתפרש ג"כ דומיא דרישא כי אין לו מקום לכתוב כל התיבה בתוך השיטה רק מקצתה) לא יזרקנה לבין הדפין אלא חוזר וכותב בתחילת השיטה ע"כ. ומשמע דאין לו תקנה אחרת רק לחזור לתחילת השיטה. ולא יוכל לכתוב אות אחת בתוך השיטה ואות אחת חוץ לשיטה וזה כדעת הלבוש. ולא נוכל לפרש נזדמנה לו תיבה בת שתי אותיות ואין לו מקום בתוך השיטה גם לכתוב אות אחת. דא"כ יהיה הסיפא לא מענינא דרישא. ואין ביניהם דמיון כלל אף כי הלשון אחד הוא. דלפ"ז הרישא מיירי בחלוקת התיבה כי מיעוט האותיות חוץ לדף מותר לחלק התיבה ולכתוב. ובסיפא מיירי באיסור לכתוב תיבה שלמה חוץ לדף. ומפשט הברייתא נראה דרישא וסיפא מיירי מדין לחלוק התיבה לכתוב קצת תוך הדף וקצת חוץ לדף. ובתיבה בת שתי אותיות אסור בכל גוונא ואין לו תקנה רק לחזור לתחילת השיטה. וגם הלשון לא יזרקנה לבין הדפין ולא כתב כמו ברישא לא יכתבנה חוץ לדף נוטה לזה דלא יחלק את התיבה לכתוב חלק ממנה לזרקה לבין הדפין. וגם לפי פשט הזה בגמ' דברי רש"י ז"ל נכונים משום דקשה ליה לרש"י נהי דאסור לכתוב אות אחת בתוך הדף ואות אחת חוץ לדף ומטעמא דנכתוב לקמן בע"ה דנראה כהפסק והבדל בתוך התיבה ואין תורת חיבור האותיות לתיבה זו. אכתי קשה למה יחזור לראש השיטה. ולא יכתוב כל התיבה חוץ לדף. ולא יהיה עוד הבדל בתוך התיבה. וע"ז משני רש"י כי תיבה שלמה חוץ לדף לא התרנו. ולפ"ז מוכח מסיפא שני דינין כי תיבה בת שתי אותיות אין לחלקה לכתוב אחת בתוך הדף ואחת חוץ לדף וזה כדעת הלבוש. וגם אסור לכתוב כולה חוץ לדף משום דתיבה שלימה אסור לכתוב חוץ לדף וכמ"ש רש"י ז"ל ואין לו תקנה אחרת רק לחזור לראש השיט'. ולפי זה גם מדברי הרא"ש ז"ל אין מדח' לדעת הלבוש. כי הוא מסתפק בתיבה בת ג' אותיות אם מותר לכתו' א' בתוך הדף ושתי' חוץ לדף. ופשט לי' מסיפא דבריי' דאוסר רק בתיבה בת שתי אותיות בכל גווני בין אחת בתוך הדף ואחת חוץ לדף. ובין כל שתי האותיות חוץ לדף משמע בתיבה בת ג' אותיות מותר לכתוב שתים חוץ לדף (ומטעמא דנכתוב לקמן) דאל"כ היה להבריי' להשמיענו רבותא זו בתיבה בת ג' אותיות דלא יכתוב שתים חוץ לדף. כיון דהרישא מיירי בתיבה בת ה' אותיו' דאסור לכתוב הרוב חוץ לדף. היה לו להשמיענו אח"ז הדין בתיבה בת ג' אותיות או לכלול הדין הזה ברישא ולכתוב נזדמנה לו תיבה בת חמש אותיות או בת שלש אותיות לא יכתו' הרוב מהתיבה חוץ לדף. ומדמדלג הברייתא על הדין דשלש אותיות ולא כתב האיסור רק בתיבה בת שתי אותיות דאסור בכל גווני וכמ"ש ואין לו תקנה רק לחזור לראש השיטה משמע דבתיבה בת שלש יש תקנה לכתוב אחת בתוך הדף ושתים חוץ לדף. וגם משיגרא דלישנא של הרמב"ם משמע כדעת הלבוש. דכתב בפ"ז מה' ס"ת הלכ' ה' נזדמנ' לו תיבה בת חמש אותיות לא יכתוב שנים בתוך הדף ושלש חוץ לדף אלא כותב שלש בתוך הדף ושתים חוץ לדף. לא נשאר מן השיטה כדי לכתוב ג' אותיות מניח המקום פנוי ומתחיל מתחילת השיטה. ומיד אח"ז בהלכה ו' כתב נזדמנה לו תיבה בת שתי אותיות לא יזרקנה בין הדפין אלא יחזור לתחילת השיטה. נזדמנה לו בתוך השיטה תיבה בת עשר אותיות או פחות או יותר ולא נשאר מן השיטה כדי לכתוב את כולה בתוך הדף אם יכול לכתו' חציה בתוך הדף וחציה חוץ לדף כותב ואם לאו מניח המקום פנוי ומתחיל מתחילת השיטה ע"כ משמע דכל הנך שלש' דיני' סובבים והולכים על קוטב אחד וזה על חלוקת התיבות בתוך הדף וחוץ לדף ובתיבה בת חמש אותיו' וזה דין הראשון מותר לחלק את התיבה אם רוב האותיות יהי' בתוך הדף ובתיבה בת שתי אותיו' וזה דין השני אין בו תורת חלוקה כלל. כי גם אחת בתוך הדף ואחת חוץ לדף אסור [וזה דלא כדברי הכ"מ שם אף כי גם דבריו יש לפרש כמ"ש בדעת רש"י ז"ל] ובתיבה בת עשר אותיות וזה דין השלישי. יש תורת חלוקה אם חציה יהיה בתוך הדף וחציה חוץ לדף אבל אם תפרש כי בתיב' בת שתי אותיו' אינו אסור רק לכתוב כל התיבה חוץ לדף ומטעם שכתב רש"י ז"ל כי תיבה שלימה לא התרנו לכתוב בין הדפים. והדין הזה איננו נוגע כלל לדין חלוקת התיבות. ואיננו נמשך לא על הדין שלפניו ולא על הדין שלאחריו. הלא יהיו כל דברי הרמב"ם בלי סדרים. ולא עוד אלא דנראה כי הרמב"ם הוכיח דין הג' שלו מדין הב'. מדאוסר הבריי' לחלק רק תיבה בת שתי אותיות חציה בתוך הדף וחציה חוץ לדף משמע דבתיבה בת ד' עד עשר וגם יותר מעשר מותר לחלק חציה בתוך הדף וחציה חוץ לדף. וגם פשט דברי המס' סופרים פרק ב' הלכה ב' משמע כדעת הלבוש דאי' התם נזדמן בין דף לדף שם בן ד' אותיות (פי' תיבה וכן המדקדקים הקדמונים קראו גם לפעל שם כי אותיות שמות הקדושים צריכות להיות כולה בתוך הדף וכמ"ש ר"ת) לא יכתו' אחת בסוף הדף ושלש בין דף לדף אלא שנים בסוף הדף ושנים בין דף לדף אבל לא משם קטן (פי' תיבה קטנה) ואם הי' שם קטן בפני עצמו של שתי אותיות אסור ע"כ. משמע דבתיבה בת ארבע אותיות מותר לחלק חציה בתוך הדף וחציה חוץ לדף אבל בשם קטן וזה תיבה בת שתי אותיות אסור לחלק חציה לתוך הדף וחציה חוץ לדף ורק בדוחק רב יש לפרש הדברים באופן אחר: 
1והנה 3בפמ"ג על או"ח סי' ל"ב באשל אברהם ס"ק מ"ו הקשה על הלבוש שתי קושיות חמורות והניח דבריו בצ"ע וז"ל. ובדברי קדשו של הלבוש יש בו מקושי ההבנה לדעתי ההדיוטית שכתב ביו"ד שם (רע"ג) ג' חוץ לדף אסור שרוב בחוץ ותיבה בת ג' יכתו' שתי' חוץ לדף שהאו' אחת וודאי אין תיבה ניכר לכל שהב' נגררין אחר האות שבשיטה. תיבה בת ב' אפי' אחת בחוץ אסור. תיבה בת י' חציה בחוץ שרי. הנה פסק כר"מ והמחבר ונתן טעם למה בת ג' ב' בחוץ שרי הא רוב אסור (לר"מ) ותי' אות אחת ניכר כו' וקשה א"כ בת ה' אותיות יכתוב ד' בחוץ וא' בפני' דמ"ש. גם בת שתים לא יכתוב אות אחת בחוץ למה הא כ"ש מבת ג' ע"כ. והנה בדבר קושיתו השניה יש ליישב ולהפך הסברא ע"פ הקדמות אלו אשר הרוב מהן מוכחות ונראות בדברי הלבוש והשאר קרובו' אל הדעת. הן בכתיבת ס"ת בעינן כתיבה הנקראת היטב (לקמן רע"ד ושם בש"ך ס"ק ד') דגם תינוק דלא חכים ולא טפש יקרא בלי שגיאה ולכן בעינן כי התיבות תהיינה מפורדות אשה מאת רעותה וריוח אות קטן יפסיק ביניהן כדי שלא יקרא שתי תיבות ביחד לתיבה אחת. וכן בעינן כי האותיות מתיבה אחת תהיינה קרובות זו לזו ולא יהיה הפסק ביניהן. כדי שלא יבדיל הקורא (וזה תינוק דלא חכים ולא טיפש) את התיבה לשתי תיבות. והנה הקו או השרטוט הנמשך מראשי השורות עד למטה הוא כחוט המבדיל בין האותיו' אשר בתוך השיטה להאותיות הנמצאות בין הדפים. ואין חילוק בין אם נמצא השרטוט להשוות את השורו' בפועל או רק בכח ראות העין הרואה כי כל השורות העומדו' או מלמטה או מלמעלה כבר כלו וכאן בולט אות מחוץ לגבול השורות. אמנם הקו הזה איננו מבדיל גדול כמו אם נמצא הפסק בתוך התיבה כמלא אות אבל קטן הוא ממנו. ולכן בתיבה בת שתי אותיות אם האחת כתובה בין הדפים לא יחבר התינוק את השתי אותיות לתיבה אחת כיון דהקו מבדיל ביניהם. אבל יחשוב אותן לשתי אותיות פרודות אשר אין ביניהן חבור כלל. אמנם אם יש בין הדפין שתי אותיות ואותן ע"כ יחבר התינוק יחד כיון דביניהן אין קו המבדיל וממילא כיון דיורד לתורת חבורים ויצרף את השתי אותיות העומדות מחוץ לגבול השורות יחבר ויצרף להן ג"כ את האות העומדת בתוך הדף כיון דאין תיבה בת אות אחת וע"כ מצורפת ומחוברת היא לאותן שתי האותיות העומדות בין הדפין. ולא לתיבה שלפניה דהא יש הפסק כשיעור אות קטנה בין התיבה שלפניה והאות הזו הוא מבדיל גדול מהקו של השורות. וכמו בתיבה בת שלש אותיות אם שתים הם בתוך הדף ואחת חוץ לדף כיון דמחבר את שתי האותיות בתוך הדף ימשוך אליהם גם האות אשר מחוץ לדף וכן הוא הטעם בתיבה בת ארבע אותיות או עשר ויותר לדעת הרמב"ם דמתיר חציה בתוך הדף וחציה חוץ לדף. כיון דירד הקורא לתורת חבורין ויחבר ויצרף את האותיות העומדות בתוך הדף לא יחדל עוד לחבר ולצרף אליהן גם האותיות העומדות מחוץ לדף. אמנם עוד תנאי בעינן לחלק את התיבה ולכתוב חציה בתוך הדף וחציה חוץ לדף אם אין שם תיבה בפני עצמה על האותיות העומדות מחוץ לדף וכמ"ש הסמ"ק ושאר פוסקים וכן כתב הלבוש שם וז"ל. ואפי' אם השתי אותיות הם מתיבה גדולה אלא שהם נראה כתיבה בפני עצמה לא יכתבנו על הגליון ע"כ. ולפ"ז גם בכל אופני החילוקים המותרים בעינן התנאי דלא יהיה שם תיבה בפ"ע להאותיות אשר מחוץ לדף דאז נראה כתיבה בפ"ע מכח הקו המבדיל וכמ"ש ובזה יש לתרץ גם קושיא הראשונה של הפמ"ג כי הלבוש סובר אשר הטעם הזה דאין תיבה בת אות אחת בלה"ק ולכן יחבר אותה הקורא להאותיות אשר מחוץ לדף זה הטעם הוא רק בתיבה בת שלש אותיות. כיון דרוב התיבות בלה"ק הן בת שלש אותיות ויותר ורק מעט מן המעט הן בת שתי אותיות ולכן בתיבה בת שלש אותיות יחברם יחד כיון דאין שם תיבה לא על האות העומדת בתוך הדף ולא שיעור תיבה על שתי האותיות העומדות מחוץ לדף משום דמעטות הנה מאד התיבות בת שתי אותיות ולכן יחבר השלש אותיות יחד ויקרא כתיבה אחת וסובר הלבוש גם לדעת הרמב"ם כי רק אז אסור לכתוב רוב האותיות מחוץ לדף רק אם יש להרוב שיעור תיבה מרוב התיבות אשר בלה"ק וזה אם יש ברוב האותיות שלש אותיות או יותר. משא"כ בשתי אותיות אף כי הן הרוב מותר גם לדעת הרמב"ם. ובזה מתורץ קושית הרא"ש למה האריך הברייתא בלשונו לומר לא יכתבנה שלש חוץ לדף כו'    ולא אמר סתם ולא יכתוב רוב האותיות של תיבה חוץ לדף ודחה בזה דעת הרמב"ם דמתיר לכתוב גם ביותר משלש אותיות חוץ לדף אם האותיות אינן רוב התיבה. משום דהברייתא בא לאשמעינן בזה כי האיסור ברוב הוא רק אם יש גם שלש אותיות כשיעור רוב התיבות בלה"ק משא"כ בתיבה בת שלש דהרוב אינו רק שתי אותיות מותר וכמ"ש. ולכן אם אות אחת בתוך הדף ושלש או ארבע אותיות מחוץ לדף אסור כיון דברוב האותיות אשר מחוץ לדף יש שיעור תיבה מרוב התיבות אשר בלה"ק וכדברי הברייתא. ויש להרחיב הדברים עוד יותר ולפרש כל אופני ההיתר והאיסור מחלוקות התיבות אבל כבר הארכתי בזה והמבין החפץ בצדקת הלבוש יבין מנפשו: 
2(סימן רע"ו בט"ז ס"ק ט') 
1ולא ראה דברי התוס' כו'. 3דברי הט"ז נפלאי' הם כי טעם התוס' מתפשט רק על אד' ומפשט דברי הרמ"א נראה דמחמירין בין באד' ובין באה'. ועל אה' נותן הלבוש טעם חדש לפי הקבל' ועל אד' ע"כ מחזיק בטעם התוס'. ואם הלבוש בא להוסיף יחשדהו הט"ז כי בא לגרוע. וזה פלא. וע"ע בפ"ת בשם תשובו' ארבעה טורי אבן: 
1[עי' 3בבית הלל לענין קדימת שאר מצות למזוזה. והנה בנשים יש לספק אולי קדמה להן מצות מזוזה לשאר המצות אשר הן מחויבות בה. כיון דאמרינן בקדושין ל"ד דנשים חייבות במזוזה משום דגברי בעי חיי נשי לא בעי חיי. א"כ הוא מצוה דחייהן תלויות בה מסתברא דהיא קודמת להן. דבשלמא גבי אנשים יש להקדים לפניהם מצות אחרות על מצות מזוזה. דהא האנשים יוכלו לזכות ללמען ירבו ימיכם וגו' ע"י תלמוד תורה שמחויבים בה או ע"י ק"ש. אבל לנשים דפטורים מת"ת ומק"ש במה תזכינה ללמען ירבו אם לא במזוזה. והנה התוס' הקשה שם בקדושין א"כ ליחייבי נשים בת"ת מהאי טעמא גברא בעי חיי נשי לא בעי חיי. וקושיתם יש לתרץ בפשיטות דע"כ לא קאמר הגמ' האי טעמא גברא בעי חיי כו' רק לפי מאי דאמרינן דפטורות מת"ת א"כ אין לנשים מצוה שתזכינה על ידה בלמען ירבו אבל אם היו חייבות בת"ת ויכלו לזכות ללמען ירבו בת"ת אז באמת נוכל לפטרן ממזוזה והנשים תבקשנה אריכות ימים בת"ת. ורק למאי דאמרינן דפטורות מת"ת אי אפשר לפטרן עוד ממזוזה משום גברי בעי חיי כו'. ואחרי כי מזוזה היא המצוה האחת המזכה אותן בברכת למען ירבו וגו' יש לומר כי היא יקרה להן משאר כל המצות. וא"ל הא יוכלו לזכות לאריכות ימים ע"י כבוד אב ואם דמחויבות בו. מ"מ לא ספק בידם לעשות כדאיתא שם דף ל' ע"ב וגם מה יעשו היתומות אשר אין להן אב ואם. ויש להאריך עוד בזה: 
2(סימן רצ"ד ש"ך סק"ז) 
1כתב העט"ז דקפריסין כו'. 3הנה המע"מ דבר קשות על הלבוש מ"ש דקפריסין פטור משום שהוא שומר דשומר משו"ה אינו בכלל מה שארז"ל את לרבות הטפל לפרי וכ' ע"ז המע"מ וכל זה שלא עיין בגמ' דבגמ' בפירקין מקשינן למאן דס"ל קפריסין לית בהו ערלה מאת לרבות כו' ומסיק רבא דהכא שאני דכי שקלת לשומר לא מיית פירי עכ"ל. ובאמת לא בהעלם עין בגמ' דבר הלבוש הדברים האלה. אבל בשים לב כתב כזה. כי עיקר הקושיא הוא מנץ דאינו מצטרף לטומאה משום דהוי שומר על גבי שומר ובכל זאת חייב בערלה וכמ"ש רש"י ז"ל. אלמא גבי ערלה מרבי את גם השומר על גבי שומר כי באמת קפריסין אשר הוא כקליפה סביב הפרי יש גם קליפה אחרת הקרובה יותר אל הפרי וזה שומר א' וקליפה זו בוודאי חייבת בערלה כיון דלענין טומאה ג"כ מצטרפת והקושיא הוא רק על קפריסין נהי דהוא שומר על גבי שומר אבל בערלה כיון דגם הנץ חייב הלא גם שומר ע"ג שומר חייב בערלה. והגמ' חפץ למצוא טעם כי קפריסין גם שומר לפרי לא הוי משום דליתא בגמר פירא. ודחי הגמרא תירוץ זה ומסיק דלא דמי לנץ דהא אי שקלית לנץ מיית פרי ולכן אע"ג דהוא שומר ע"ג שומר כיון דבלעדו לא הוי קיים פרי נחשב כגוף הפרי לענין ערלה אבל קפריסין פטור משום שומר ע"ג שומר כיון דגם אי שקלית את הקפריסין לא מיית פרי ולא שייך לפרי כלל. ומה שדחו דבריו כיון דהטור מחייב את התמרות בערלה אף דמברך עליהם בפה"א כ"ש דהקפריסין חייבין בערלה דתניא בברייתא בסיפא דעל קפריסין מברכין בפ"ע זה לאו קושיא היא דתמרות אף דמחשבי פרי לענין ערלה כי שם פרי עליהם מדרבנן וכמ"ש הלבוש מ"מ לא טובות הנה לענין ברכה מן העלין אשר בתוכם תצמחנה התמרות. והתולדה לא תיקר מן המולידה משא"כ הקפריסין דאין שם פרי עליהם כלל ואינם שייכים כלל לפרי כיון דגם בלעדם לא מיית פרי ומטעם זה סובר הטור דפטורים מערלה. משא"כ לענין ברכה כיון דצומחים מן האילן גופא סובר הך ברייתא דמברכין בפה"ע. ופשט דברי הטור אין להכחיש כי הוא משמע יותר כדעת הלבוש מדעת המע"מ והש"ך: 
2(סימן ש"ו ש"ך ס"ק ג') 
1אבל באמת לא ידעתי מה פשיעה שייך בקונה פרה חולבת כו'. 3פשיעותו הוא בזה למה סמך על דעתו כי פרה חולבת פטורה מבכורה. ולכן לא בקש עצה ותחבולה להוציא את הולד מקדושת בכור כמו למכרו לעובד כוכבי' או להטיל בו מום קודם שיצא לאויר העולם כדלקמן סי' שי"ג ס"ז. ואם שאל לת"ח את הדין אז ידע כי חולבת איננה פטור' מן הבכור' לד"ה ובוודאי בקש תחבולה לבלי להטיל הטורח על הכהן. ולפ"ז גם דברי הרמ"א גם דברי העט"ז א"ש כפשוטם ואין אנו צריכים להגיה בדבריהם. וקושיתו השני' י"ל בקל ואין להאריך בזה: 
2(סימן של"ד ש"ך ס"ק כ"א) 
1שלא יזמן בשלשה צ"ע דהא בזימון ובתפלה בי' כו'. 3והנה תירוץ הש"ך דחוק בעיני הלא ידענו כי מדרך המחבר הוא לפרש דבריו ולא לסתום. ואיך נוכל לומר כי הוא מדבר מחמת ממון אשר לא הזכיר בדבריו כלל לפני זה. ורק בעל המפה לבד הוא שהוסיף בדבריו הדין מכח ממון. ובוודאי המחבר בכתבו לא יכול לכוון על דברי רמ"א. וכל הדינים אשר כתב המחבר עד כאן מיירים הכל בדבר איסור. ומחמת ממון סמך עצמו על מ"ש בח"מ. אבל לפי פשוטו נ"ל כי המחבר בסעיף זה נמשך בדבריו על סעיף ט' שלפניו דמדבר מן האוכל ושותה עמו וכו' ולא מן העבריין עצמו כי ב"ד יכלו לנדות גם אותו. וע"ז מוסיף כי גם על האוכל ושותה עמו רשאים הב"ד לפרוש חומר האיסור גם לענין זימון ותפלה בי' כו'. כי על העבריין עצמו יש איסור מדינא דגמ' ועל האוכל ושותה היה הכח ביד ב"ד אם יראו שצריכים לכך. ויתכן כי הרב ב"י מפרש ג"כ את דברי הרמב"ן אשר ממנו לקח את הסעיף הזה על האוכל ושותה עמו. כי מ"ש הש"ך בלשון אפשר דסבירא לי' דמנודה אינו אסור בזימון כו' דחוק היה לפני הב"י. כי מלבד שאין לנו לאפושי במחלוקת בין הפוסקים. ואם לא מצינו מפורש בדברי הרמב"ן כי חולק ע"ז בוודאי גם הוא סובר כוותם. אבל הדין הזה שבסעיף ב' מקורו בדברי רז"ל ואיך יחלוק הרמב"ן ע"ז. ולכן מפרש הב"י דהרמב"ן השמיענו בדבריו בזה כי למגדר מלתא הי' הכח ביד ב"ד לעקו' דבר מצוה. כי יכלו להרחיב האיסור גם על האוכלים ושותים עמו. אשר רז"ל השמיעונו רק מן העבריין בעצמו. ובזה יתורץ לנו גם דברי רמ"א בסעיף ו' מ"ש ויש רשות לב"ד להחמיר עליו שלא ימולו בניו כו' ותמה הש"ך בס"ק כ' הלא הם דברי המחבר בסעיף י' ומה בא להוסיף עליו והניח בצ"ע. וכל התירוצים אשר נאמרו ע"ז רחוקים הם מדברי הרמ"א אשר לא זכר כלל בדבריו עיקר התנאים אשר הוסיפו ע"ז בעל בית לחם יהודה ועוד פוסקים. אמנם באשר ידענו ג"כ מדרך הרמ"א לפעמים להוסיף בדברי המחבר דבר לבאר בזה היטב את דברי המחבר. והוא ראה כי המחבר בסעיף י' מדבר רק מן התפל להעבריין ובדינים אשר להעבריין עצמו לא זכר מזה. לכן השלים הרמ"א דבריו בדיני העבריין עצמו. כדי שיבינו הכל כי שם בסעיף י' מדבר המחבר מהטפל אל העבריין. ומ"ש הרמ"א שם ולגרש את בניו מבית הספר והרש"ל בצדקו השתער ע"ז וכמו שהביא הט"ז בס"ק ג'. ודברי הט"ז לא יקלו את הדין הקשה היה. אבל יותר קרוב כי הוא בשביל שותא דינוקא דאבא ודאמא. וכדי שלא ישמעו רעיהם בבית הספר מפי בני העבריין דברים המטים מארח התורה והמוסר מותר להרחיק הרע מביה"ס ולשמור לבות שאר הנערים משטן המשחית. וקרוב לומר כי זה גם הטעם מה שהזהירו רז"ל להתרחק מהעברייני' כי אוי לרשע ואוי לשכנו השומע מפי הממרים דברי נרגן המתלהמים אבל חלילה לנו לומר כי התורה צותה להתרחק מהם בשביל נקמה. כי מדת הנקמה רחוקה היא מתורתינו וכל דרכיה היא דרכי נעם ונתיבותיה שלום. ורק כדי לשמור את טהרת הלב מהמדות צותה התורה להתרחק מהם לבלי ליגע בטמא ולהטמא כי מוסדות תוה"ק הם שמירה מעון. וטהרת הנפש. ולכן רשאים היו הב"ד להשית את דין הקשה של הממרים גם על הבאים בחברתם כי לא ירעו ולא ישחיתו את דרך המוסר: 
2(סימן ש"מ בש"ך ס"ק ט') 
1והוא שנ"ל שיצאה להם כן מש"ס פרק נגמר הדין כו'. 3ולענ"ד אין מסוגיא זו סתירה לדעת רמ"א והעט"ז. כי מה שאמרו שם בגמרא עבדיך הנך דמחייבי דינא מעיקרא וכיון דאקטל קרי להו עבדיך ע"כ לא קאי על המומרים שהמירו דתם לעבודת כוכבים אשר מזה דברו הרמ"א והעט"ז. דהא המלכות לא קטלה את המומרי' לעבודת כוכבים והפורשים מדרכי ישראל. ואדרבה הגינה עליהם אז. אבל חטאם הי' בשאר עבירות שדמיהם בם כמו גלוי עריות ושפיכות דמים שגם המלכות דנה אותם במיתה. ויהיה עבדיך הנך דמחייבי דינא מעיקרא נגד חסידיך הנאמר בקרא שאין בידם כלל מן העבירות החמורות וגם על הקלות אשר אין איש נמלט מהם גם עליהם עשו תשובה. ולפ"ז העבדים לא נהרגו רק על חטא אחד. ועל זה שפיר מתכפרי במה שנקטלו בידי המלכות וזה הוא ג"כ דומיא דהרוגי ב"ד דהומתו רק על עון אחד בעדים והתראה. אשר לא יתכפרו במיתתם. אבל המומרים לעבודת כוכבי' אשר מזה מיירי הרמ"א והעט"ז שעונותם מרובים. גם אם נוקשו בעון אחד ונהרגו בשבילו בידי המלכות. הלא לא הומתו על המראתם ושאר עונותם הרבים ונהי דנכפר להם העון אשר בשבילו הומתו. אבל במה יכופר להם העון של המראתם ושאר עונותם [והא דלא מחלק הגמ' בין עה"נ ובין הפורשים מן הצבור משום שהפורשים עונותם מרובים כי לא פסיקא לי' דמיירי באנשים שרבו ימי פרישתם. וגם ל"ל דהמית' תכפר להם על כל עונותם וכמו בדף מ"ג ע"ב במשנה. דהך דעה לא חיישי' לשמא התודה והרהר בתשובה כדעה השניה. וגם הדעה זו מחזקת דיש בידו עונות המעכבים את התשובה ואין תשובה מועלת לו. ולפ"ז לא דמי כלל להך משנה] לכן סוברין דאין מתאבלין עליהם. וגרועים הם מפורשים מדרכי צבור. וז"ש העט"ז גם לדעה השני' שמתאבלין עליהם הטעם דחזקה שהרהרו בתשובה ולא הסתפק בטעם של הא"ז והג"א דכיון שנהרגו ה"ל כפרה וכמ"ש הש"ך בס"ק י' משום דמיתתם אינה מכפרת עליהם רק העון אשר בשבילו הומתו אבל במה יכופר להם שאר העונות. אם לא משום דהרהרו בתשוב' על כל עונותם ואין לך דבר שעומד בפני התשובה. ומש"ש הש"ך ולא דק דא"כ כ"ש נהרג ע"פ ב"ד. לאו כ"ש הוא. דנהרג ע"פ ב"ד חטאו הי' בעדים והתראה וזה להכעיס גמור. וגם התירו עצמם למיתה וכמ"ש הרא"ש בפרק ואלו מגלחין סי' ק"ו ביתר ביאור ע"ש. אבל אותן המומרים לעבודת כוכבים אשר הדעה הזאת מדברת מהם ראשית חטאם הי' לתיאבון כי לא יכלו שאת החרפה ובוז והרדיפות אשר היו אז בימיהם לבני ישראל. ולכן סברי כי תשובה מועלת להם [ומ"ש הלבוש ושאר פוסקים כי הרגיל בחטא וכן המומרים דינם כלהכעיס ולכן אין מתאבלין עליהם. אין זה להכעיס גמור כמו בהרוגי ב"ד. דהא לא היו בהם התראה והתיר למיתה. ורק בשביל שנשתקעו בחטאם ועשאו פעמי' רבות נעשה להם כהיתר ודמיונם כעושי להכעיס. אבל איננו להכעיס גמו' שלא תועיל להם תשובה. וע' ברמב"ם ה' תשובה פ"ג ופ"ד] ולפ"ז כל דברי הר"מ ברא"ש הנ"ל נוטים יותר לחזק את דברי הלבוש ממה שנושע הש"ך בהם בס"ק ט' לדחותם. והנה מסוגיא זו דסנהדרין יש ראיה לדעת הרמב"ם דכתב בהלכות עבודת כוכבים פ"ד הלכה ו' גבי עיר הנדחת וז"ל אחר כך שולחים להם שני תלמידי חכמים להזהירם ולהחזירם אם חזרו ועשו תשובה מוטב כו' וכתב ע"ז הראב"ד א"א טוב הדבר שתועיל להם התשובה אבל לא מצינו תשובה מועלת אחר התראה ומעשה עכ"ל. ובאמת סוגיא מפורשת היא במכו' (י"ג ע"ב) חייבי מיתו' ב"ד כו' שאם עשו תשובה אין ב"ד של מטה מוחלין להן. וכל נושאי כלי הרמב"ם לא מצאו מענה על השגת הראב"ד ואמרו כי נוסחא מוטעת היתה בהרמב"ם לפני הראב"ד ע"ש כי דבריהם הם נגד פשט לשון הרמב"ם. אמנם מסוגיא זו נראה כדברי הרמב"ם. דרב יוסף מביא ראיה דאמרינן הואיל ואדחי אדחי מעיר הנדחת דאיתא שם היו בה קדשי מזבח ימותו כו'. ואמאי ימותו כיון דאיקטול הויא להו כפרה וליסקו לגבוה לאו משום דאמרינן הואיל ונדחו ידחו. א"ל אביי מי סברת מת מתוך רשעו הויא לי' כפרה מת מתוך רשעו לא הויא לי' כפרה דתני רב שמעי' יכול אפי' פירשו אבותיו מדרכי צבור (עי' ברש"י) יטמא ת"ל בעמיו בעושה מעשה עמיו. א"ל רבא מי קמדמית נהרג מתוך רשעו למת מתוך רשעו. מת מתוך רשעו כיון דכי אורחי' קמיית לא הויא לי' כפרה נהרג מתוך רשעו כיון דלאו כי אורחי' מיית הוי' לי' כפרה ע"כ. והנה מלבד כי הלשון מת מתוך רשעו נהרג מתוך רשעו משמע דעומד ברשעו גם במותו וגם בעת שנהרג לא עשה תשובה. ידענו עוד כי גם כהן מומר אם עשה תשובה נושא את כפיו וכדאי' באו"ח סי' קכ"ח סעיף ל"ז. וגם אלה האוסרים לו לשאת את כפיו הוא רק משום קנסא וכמ"ש שם המ"א. אבל לדינא אם עשה תשובה מועלת לו לד"ה. ולפ"ז אין ספק כי גם אם אביו פרש מדרכי הצבור ושב לפני מותו שבנו מטמא לו מה"ת. ורק אם מת בלא תשובה ומת מתוך רשעו אז אין מטמא לו. וכה"ג בעיר הנדחת ע"כ מיירי דלא עשה תשובה כלל ואז נוהגים בהם דין עיר הנדחת. אבל אם עשו תשובה לפני המשפט גם אחר התראה ומעשה אז מחלו להם וכדברי הרמב"ם אם עשו תשובה מוטב. ואם יקשה לך למה יגרע שאר חייבי מיתות ב"ד דלא מועיל להם תשובה אחר התראה ומעשה מעיר הנדחת דתשובה מועלת להם גם אחר התראה ומעשה. ע"ז י"ל כי כל ממותי ב"ד הם נענשים בשביל ובערת הרע מקרבך. ולכן אם תועיל להם תשובה אחר התראה ומעשה תמלא הארץ רצח וזמה וכל רע. כי כל חוטא יאמר בלבו גם אם יחרצו עלי הסנהדרין עונש מות אשוב בתשוב' ואתי' וגם מי ערב לנו בעד הפושע הזה כי לא ישוב שנית על קיאו ויחטא עוד בסתר. אחרי כי חטאו חתום בנפשו ובזה ירבו הפושעים והפשע בארץ. אבל עונש עיר הנדחת הוא בשביל שעיר שלמה וקהל אנשים נדחו מאת ה' ונבדלו מקהל ישראל. ומטעם זה כתב המורה בחלק ג' פרק מ"א וז"ל. וכן אני אומר בעדה מישראל שזדו לעבור על איזה מצוה שיהיה (כגון בשר בחלב ושעטנז אע"ג דאין עונש מיתה על עונות אלו) ועשו אותה ביד רמה היה המשפט לפנים בישראל בשבתם על אדמתם כי יהרגו כולם. וראיה לדבר ענין בני גד ובני ראובן (יהושע כ"ב) שבא בהם ויאמר כל העדה לעלות עליהם לצבא ע"ש. והרשב"א בתשובותיו סי' תי"ז משבח מאד את דברי הרמב"ם וכתב עליו. מורה דעה ומי כמוהו מורה. תורת אמת ומשפטי צדק גם הוא יורה ע"ש. וכיון דעונש עיר הנדחת הוא רק בשביל שהם מרובים יושבי עיר אחת. לכן תועיל להם תשובה אם ישובו לה' בכל לבם וידבקו שנית לעמם אשר נדחו מהם. ולא חיישינן פן יעשו גם יושבי עיר אחרת כמוהם ויבטחו בתשובתם כי זה הוא פחד רחוק אשר רבים מבני ישראל יושבי עיר אחת ילכדו בעון לסור מתורת ה' ולהפרד מבני עמם (וזה הוא ג"כ הטעם למה לא אמרה התורה גם בעיר הנדחת והנשארים ישמעו וייראו או ולא יוסיפו לעשות עוד וגו' או ובערת הרע מישראל אשר אמרה התורה בכל עונש יחיד. כי חטאת עיר הנדחת וענשה איננו נוגעים לכלל ישראל הדבקים בה' ובעמם רק לאלה המרובים אשר נדחו מבני ישראל. וזה הוא גם הטעם מה שאמרו במשנה קי"א ע"ב גם בעבודת כוכבים זה חומר ביחידים ממרובים ועי' היטב בכל זה) וגם אם המרובים שבו בתשובה. כל אחד ערב בעד השני כי לא יוסיפו לכסלה עוד. משא"כ בעונש יחיד (וע' בזה בספר תורת נביאים להגאון מו"ה צבי הירש חיות זצ"ל מאמר משפט עיר הנדחת. ועל כל דבריו יש להשיב כאשר הארכתי בזה במ"א) ויש להאריך עוד בזה לשיטת הרמב"ם ולישב גם סוף דברי הגמ' שם מה שמביא לראי' מן החילוק שבין הרוגי מלכות להרוגי ב"ד לנדון שלפנינו אך אין המקום גורם. והמבין יבין מנפשו. אבל שוב אשוב לדברי הראשון. כי לפ"ז הטעם שאינה מועלת תשובה בהרוגי ב"ד הוא בשביל שהנשארים ישמעו וייראו ולבער הרע מקרב ישראל וזה רק בזמן הסנהדרין. א"כ אין כאן כ"ש בזה"ז לדין העט"ז דנחשבים רק ככלל החוטאים והפושעים שלא נעל הקב"ה בטובו ובחסדו דלתות התשובה מפניהם: 
2(סימן שס"ה בש"ך ס"ק ב') 
1כתב העט"ז הטעם כו' ולא דק דהטעם הוא כו'. 3הנה מה שהוכיח מהמשנה מרחיקין את הנבלות ואת הקברות ואת הבורסקי. כי עיקר הרחקה הוא משום ריח רע זה לא מוכח כלל. ואולי טעם הרחקת הקברות הוא טעם אחר מהנבלות ובורסקי וכדעת העט"ז. ואטו כלהו בחדי מחתי מחתינהו וכמו הרחקת הכבשונות והדבורים. ויש ראיה לדעת העט"ז מדלא פליגי ת"ק ור"ע רק בבורסקי אם עושין למזרח העיר ולא פליגי בקברות דבוודאי גרוע הוא מבורסקי כידוע. כי לדעת הש"ך בשניהם הטעם אחד הוא מפני ריח רע הלא לת"ק יש לעשות למזרח העיר. וגם קשה דא"כ אסור ג"כ להרחיב את העיר לצד ביה"ק כדי שלא תקרב בתוך חמשים אמה כיון דאסור לפנות את הקברות. ודין זה לא שמענו בשום פוסק. ובשלמא לענין נבילות ובורסקי יש לקרב ולהרחיב שם את העיר. דהא יכול להרחיקם יותר ויותר משא"כ בקברות יאסר: 
2(סימן שע"ד בש"ך ס"ק ט') 
1דלא כהעט"ז שכתב שאין מתאבלין על זה השני כו'. 3המעיין בדברי הלבוש ובהגהתו הארוכה ימצא דברים מספיקים לקיים את דבריו להלכה. ואף כי מקור הדברים מהא"ז הוא תליא בגירסאות מ"מ אין לדחו' דבריו מהלכה. ותוכן דבריו כיון דמידי ספיקא לא נפקא יש להקל באבילות יען כי זה כלל גדול הוא להקל באבילות ולכן אף דרובא דרובא מהוולדות החיים ל' יום בני קיימא הם אבל כאן כיון דיש הוכחה לולד זה שאינו בן קיימא האחת מאחיו שנולד מטפה אחת והיה נפל. והשנית כי גם הוא היה חולה בתוך ל' לכן איתרע בי' הרוב ולכן יש להקל באבילות. ויש להוסיף על דבריו דגם להסוברים טרפה אינה חיה והכלל הזה מוכח ג"כ לדעתם מקרא דזאת החיה מ"מ סוברים דזה הכלל אינו מועיל לודאי טרפה דדרך נס ופלא יקרה המקרה שיחיו יותר מי"ב חדש וכמו"ש הש"ך בסי' נ"ז ס"ק ח' וכן נוכל לומר גם בוולד השני דחי יותר מל' יום דרך מקרה ופלא אף כי מוכח הדברים דנפל הוא. ובפרט דכאן יש לצרף דעת ר"ת בזבחים דף קט"ז לחלק בין טרפות דאדם לטרפות דבהמה דאדם אית ליה מזלא וכ"כ בעל מלא הרועים דרבא ור' ינאי ור' יוחנן ס"ל לחלק בין אדם לבהמה והרמב"ם ספוקי מספקי ליה בדעת רבא וע"ש באות ט' סימן ז' ולפ"ז באדם שכיח יותר דיחיה גם לאחר ל' ואף דכונים דברי הט"ז והש"ך כי במקור הדין הזה מיירי מולד הראשון מ"מ לענין הלכה בוולד השני אין לדחות דברי העט"ז ומהר"ם מלובלין מכל וכל כי דברי טעם הם: 
