
@22(סי' ר"ג סעיף ב') 
@11איחר אדם נדרו כו'. @33לא ידעתו אמאי מביא המחבר דרשה שניה שבירושל' ולא הדרשה ראשונה מתחיל אדם לנדור כו' דכן אי' נמי בש"ס דידן רפ"ג דנדרים אילו הוה ידעת דפתחין פנקסך כו' וכמ"ש בב"י. ובטור הביא שני הדרשות. ובפרט לפמ"ש הט"ז סק"ב דהדרשה שניה ס"ל כר' יהודה דטוב מזה ומזה נודר ומשלם עי"ש וע"כ דהיינו כלישנא קמא בנדרים י"ט דר' יהודה בנודר איירי וא"כ לדידן דקיי"ל כלישנא בתרא דר' יהודה דוקא בנודב איירי ולא בנודר פשיטא דהו"ל להמחבר למנקט בדרשה הראשונה וצ"ע כעת: 
@22(סימן רכ"ט בשו"ע סעיף א') 
@11נדר שהותר מקצתו הותר כולו. @33עיין בפ"ת מ"ש בשם שער המלך פרק י"ב מהלכות נדרים בענין מי שהיו לפניו שתי בהמות כו' או דלמא ע"כ לא אמרינן כו' וצ"ע לע"ד אמאי לא הביא משנה מפורשת בנדרים דף כ"ה ע"ב ראה אותם אוכלים תאנים וכתבו המחבר לקמן סימן רל"ב סעיף ז' דאף דלא חל הנדר מעיקרו על אביו או אחיו דהוי נדרי שגגות אפ"ה אמרינן נדר שהותר מקצתו היינו שבטל מקצתו בטל כולו. וצריך לחלק דשאני התם שאם היה רוצה מתחילה לאסור אף על אביו ואחיו היה אפשר לחול כולו משא"כ הכא דלא היה באפשרי שיחול על כולו ואף עפ"כ תימה שלא הזכיר כלל המשנה הנ"ל ובפרט לפי טעם הספק שכתב הר"ב ז"ל דאולי דוקא כשחל הנדר מעיקרו ושוב הותר מקצתו ע"י פתח כו' חילוק קלוש הוא לחלק בהכי דהרי גם שם לא חל הנדר מעיקרו כלל דהוי נדר טעות כמ"ש הר"ן שם וצ"ע כעת: 
@22(סימן ר"מ סעיף ו') 
@11לא יאמר עשו לי וכו' בשבילי. @33נ"ל דדוקא כשאומר עשו לי דבר פלוני בשבילי בזה יש קפידא שצריך לתלות הכבוד באביו ולא בעצמו (וכן משמע לשון הברייתא קדושין דף ל"א ע"ב לא יאמר שלחוני בשביל עצמי וכו' וכן מלשון הפוסקים עשו לי בשבילי) אבל אם אינו חומר ג"כ עשו בשבילי אלא מבקש סתם א"צ שיאמר עשו בשביל אבא וראיה לזה מהא דאיתא בברכות פרק תפלת השחר במעשה דר"ג ור' יהושע שהלך ר"ג אצל ר' יהושע ואמר לו מחול לי לא רצה א"ל עשה בשביל כבוד אבא ומחל לו עיין שם דאל"כ קשה אמאי לא אמר מתחלה עשה בשביל אבא א"ו דבכהאי גונא אין קפידא והוא פשוט: 
@22(שם שו"ע סעיף ז') 
@11חייב לעמוד מפני אביו. @33יש להסתפק סומא אי חייב לעמוד מפני אביו ואמו ורבו כשידוע שהם לפניו או לא. והנה זה פשוט דסומא חייב בכל המצות כמ"ש המג"א בסימן נ"ג ס"ק ט"ז אלא דכאן יש ספק דלא מחייבינן סומא במצות אלא באותם שאינם תלוים בראייה אבל כאן מה שמחויב לקום מפניהם הוא משום הידור וכדאיתא בש"ס דקדושין ד' ל"ב ע"ב יכול יעמוד מפניו ממקום רחוק ת"ל תקום והדרת לא אמרתי קימה אלא במקום שיש הידור ופירש"י שיש הידור בעמידתו דהיינו תוך ד' אמות דמוכחא מלתא שמפניו הוא עומד ע"ש. וא"כ כאן י"ל דמאחר שאינו רואה אותם אף אם יעמוד לא יהיה הידור שלא יהא ניכר שבשביל כבודם הוא עומד ולכן יש לפטרו כיון דליכא קימה שיש בה הידור. וכן משמע בש"ס שם דף ל"ג ע"א דאמר יכול יעצים עיניו כמו שלא ראוהו אטו ברשיעי עסקינן אלא יכול יעצים עיניו מקמי דלימטי זמן חיובא דכי מטא זמן חיובא הא לא חזי ליה דקאים מקמיה ת"ל תקום ויראת ופירש"י דלימטי זמן חיובא בד' אמותיו ע"ש אלמא דאם בשעה שרבו עובר לפניו עיניו סגורים וחינו רואה אותם אינו חייב לקום מפניהם אף שיודע שהם לפניו דהא שם יודע שהוא לפניו דמתחלה היה חוץ לד' אמותיו ועכשיו הוא ודאי בתוך ד"א אלא דלכתחלה אסור לעשות כן לעצום עיניו מקמי דמטי זמן חיובא וא"כ הכא בסומא שכל שעה עיניו עצומות א"ח לקום מפניהם אף שיודע שהם לפניו כ"נ לכאורה. מיהו א"כ קשה דבש"ס שם ד' ל"א ע"ב איתא רב יוסף כי הוה שמע קל כרעא דאימיה אמר איקום מקמי שכינה דאתיא ע"ש ומזה למדו הפוסקים דתייב לעמוד מפני אביו ואמו כמ"ש בב"י והא רב יוסף סומא הוה כדאיתא שם ע"א ובכמה דוכתי ואמאי הוי קאים מקמי אימיה ואין לומר דאין ראיה מרב יוסף שהרי אמר שם מריש ה"א מאן דאמר לי הלכה כר"י דאמר סומא פטור מן המצות עבידנא יומא טבא כו' ע"ש וא"כ חזינן שקיים כל המצות אף שלדעתו היה פטור ואם כן לעולם יש לומר דסומא אינו חייב לעמוד מפני אביו ואפילו הכי רב יוסף היה מחמיר ועומד והא דלמדו הפוסקים מזה דחייב לעמוד הכי פירושו בשלמא אי כל אדם חייב יש לומר שרב יוסף היה מחמיר על עצמו להיות ככל אדם. אבל אי גם כל אדם אינו חייב. אין סברא לומר שהיה מחמיר על עצמו אף טפי מכל אדם. ליכא למימר הכי דכאן הטעם ששייך לפטרו לסומא הוא משום שאף אם עומד לא מנכר כבודו וא"כ לא שייך בזה להחמיר אלא ודאי דדינא הכי הוא דאף סומא חייב לעמוד וא"כ קשה דהא הוכחתי מש"ס דף ל"ג דסומא פטור. ונראה דיש חילוק בין חכם לאביו ואמו ורבו מובהק דהא שם דף ל"ג איתא תנא איזהו קימה שיש בה הידור הוי אומר זה ד"א אמר אביי לא אמרן אלא ברבו שאינו מובהק אבל ברבו מובהק מלא עיניו ע"ש ולכאורה צ"ע גדול דהא מה דפטור ברבו שאינו מובהק חוץ לד' אמות הוא משום דלית ביה הידור וא"כ מה לי רבו מובהק או אינו מובהק בשלמא אי היה פטור ברבו שאינו מובהק משום דלא מטרחינן כולי האי שפיר י"ל דברבו מובהק דכבודו גדול יותר חייב אף חוץ לד"א אבל כיון דמה דפטור הוא משום דלא מנכר כבודו א"כ גם ברבו מובהק לא מנכר בכבודו. וראיתי בש"ך בסי' רמ"ד סק"ו שעמד בזה וכתב וז"ל ואע"ג דבנשיא ואב"ד ורבו מובהק עומד במלא עיניו אלמא דאיכא הידור אפילו במקום רחוק. התם ודאי כיון דחייב לעמוד מפניו כמלא עיניו איכא הידור אבל בחכם דעלמא כיון דליכא חיובא לא מוכחא מלתא שמפניו הוא עומד עכ"ל. ודבריו צ"ע קצת דאכתי קשה על עיקר החיוב כמלא עיניו ברבו מובהק למה לן שהרי ליכא בזה הידור רק מחמת החיוב ויש ליישב (עמ"ש לקמן סי' רמ"ד בפ"ת סק"ג בשם ספר ארבעה טורי אבן לענין קימה בבית המרחץ ע"ש) עכ"פ ראינו דברבו מובהק חייל אפילו חוץ לד"א אף דלא מנכר כ"כ שמפניו הוא עומד וכן באביו משמע כאן בש"ע דאף חוץ לד' אמות חייב לקום וצ"ל דהוא מטעם הש"ך כיון דחייבינן אף ביותר מד' אמות איכא הידור א"כ גם לענין סומא י"ל כן דהא מה שיש לפטור לסומא הוא משום שזה הוי כמו חוץ לד"א כנ"ל. וא"כ ניחא דלא קשה דברי הגמרא אהדדי דהרי הא דאמר שם דל"ג יכול יעצים עיניו כו' דמוכח משם דסומא פטור מיירי ברבו שאינו מובהק דהא בבריי' הנ"ל קתני יכול יעמוד מפניו ממקום רחוק כו' וזה ודאי ברבו שאינו מובהק ולהכי כיון שאינו חייב לעמוד חוץ לד"א כמו כן בסומא פטור דהא בהא תליא כנזכר אבל הא דרב יוסף קאים מקמי אימיה כיון דשם חייב אף חוץ לד"א גם סומא חייב כנלע"ד לכאורה. שוב ראיתי בבאר היטב של הרב מהרי"ט ז"ל לקמן סי' רמ"ד שכתב בשם בה"י דאפילו סומא חייב לעמוד מפני ת"ח ועיינתי בספר בית הלל ולא נמצא שום דבר רק שם כתב דאם הת"ח סומא אעפ"כ חייבים לעמוד לפניו ע"ש. ועכ"פ לפמ"ש אין דינו של הבאה"ט אמת דדוקא לפני רבו מובהק או אביו ואמו חייב לעמוד הסומא ולא לפני חכם דעלמא ומ"מ צ"ע בזה: 
@22(שם סעיף י"ח בהג"ה) 
@11אא"כ עשה תשובה. @33והא דלא חיישינן שמא עשה תשובה כדחיישינן לענין קדושין כדאיתא בש"ס דקידושין דף מ"ט ובש"ע אה"ע סימן ל"ח סעיף ל"א נראה משום דכתב הבית שמואל באה"ע סי' מ"ב ס"ק כ"ב דלא חיישינן אלא היכא דאיכא רגלים לדבר כמו התם שאומר שאני צדיק גמור ע"ש וכן הוא בתשובת ררב"ז החדשות סימן ק"מ ע"ש להכי כאן אינו מחויב לכבדו אא"כ יודע שעשה תשובה וה"ה אם יש רגלים לדבר כן נ"ל ועמ"ש דודי הרב הגדול מהר"א ז"ל בספר חמדת ימים דרוש ב': 
@22(סי' רמ"ב סעי' כ"א בהג"ה) 
@11ודוקא אם הרב הוא ג"כ רבו. @33(עש"ך סק"מ והובא ג"כ בבה"ט) מ"ש בשם תשובת שארית יוסף שאין דעתו כן אלא דאפילו לא למד לפניו כלל גדול מכבוד רבו כו' ולענ"ד נראה דהרמ"א לשיטתו שהרי בתשובת שארית יוסף שם בסי' י"ט הביא ראיה לזה ממה שאמרו האב אומר השקני מים ואמו אומרת כו' מניח אמו שאני והיא חייבים בכבודו וה"ה לרבו של רבו ואל תשיבני מאביו ואבי אביו שלשם אין לומר אנו חייב בכבודו שאין חייב בכבוד אבי אביו כלל אבל ברבו של רבו שלפחות הוא חייב קצת בכבודו מפני תורתו שייך לומר אני והוא חייבים בכבודו עכ"ד וצ"ל דהוא סובר כדעת מהרי"ק שהביא הרמ"א לעיל סי' ר"מ סכ"ד דאין אדם חייב כלל בכבוד אבי אביו וא"כ לדעת הרמ"א שם דחייב קצת בכבוד אבי אביו שפיר מוכרח מהא דאביו ואבי אביו דבכה"ג לא שייך לומר אני והוא חייבים בכבודו. ועיקר ראיית תשובת מהרי"כ מאביו אם איני מבין דהתם חייב בכבוד שניהם בשוה כמ"ש הטור ר"ס ר"מ ובאביו יש ג"כ מעלה יתירה שגם אמו חייבת בכבודו לכן יש לדחות אמו בשביל כבוד אביו משא"כ הכא שזולת זה חייב בכבוד רבו יותר ודו"ק. גם קשה לי על דברי מהרי"כ ממה שהקשו תוספות בנדה דף י' ע"ב בד"ה אמר ר' יוחנן משום ר"ש בן יהוצדק וז"ל משמע שהיה רבו ובפרק ז"ב קרי ליה ר"ל לר"ש בן יהוצדק רועה בקר ולא היה מוחה ר' יוחנן על כבוד רבו ע"ש ולדברי מהרי"כ בפשיטות היה להם להקשות דהא מבואר בכמה דוכתי דר"ל היה תלמידו של ר"י וא"כ חייב הוא עצמו בכבוד ר"ש בן יהוצדק שהוא רבו של רבו. שוב ראיתי בתוס' בעבודת כוכבים דף נ"ט שם הקשו ג"כ קושיא זו וכמו שפי' מהר"ם לובלין שם ע"ש: 
@22(סימן רמ"ה ס"ד בהג"ה) 
@11והיו כופין ליה לשכור לבנו מלמד. @33דין זה הוא מהגמי"י ושם כתב הטעם דלא גרע האי מ"ע דולמדתם מכל מ"ע דעלמא שכופין אותו לקיימם. וקשה לי דהא בש"ס דשבת דף ל"ב איכא חד מאן דאמר דבעון ביטול תור' בנים מתים דכתיב למען ירבו וקאי אלפני פניו על ולמדתם את בניכם ע"ש ולפ"ז הוי מ"ע שמתן שכרה בצדה שאין כופין עליה כדלעיל סי' ר"מ ובכמה דוכתי וא"כ איך נוכל לכופו מספק הא יכול לומר קים לי כהאי מ"ד ובהשקפ' ראשונה תירצתי בזה דהרמ"א לשיטתו אזיל שכ' בח"מ סי' צ"ז סט"ז בהג"ה מצות השבת העבוט הוא מ"ע שמתן שכרה בצדה ולכן אין ב"ד מוזהרים לכוף עליה אבל אם רוצים לכוף הרשות בידם ע"ש והוא שיטת הריצב"א בתוס' ב"ב ד' ח' ע"ש א"כ כאן לא יכול לומר קים לי דהא אף בודאי מ"ש בצדה אם רצו כופין וגם הב"ד מחוייבין לכוף מספק דלמא הלכתא כמ"ד דלא קאי אלפני פניו ולא הוי מ"ש בצדה. אך לפמ"ש הט"ז בסי' ר"מ סק"א דאף אם רצו אין יכולים רק כפיה קצת קשה דכאן משמע שעושין אפי' כפיה גדולה כמו בכל מ"ע וכמ"ש בהגמי"י וצ"ע ועיין בש"ס חולין דף קי"ח ע"ב סבירא ליה לר' יוחנן מקרא נדרש לפני פניו. ואיתא התם דתניא כוותיה מיהו למאי דאמר שם דבסברא פליגי אין ראיה וע' בתוס' ב"מ דף צ"ה בד"ה איתמר פשיעה בבעלים: @44וכשהייתי @55בק"ק הוראדנא תי' לי בזה כבוד ידידי ש"ב הרב הגדול המפורס' מהר"ר העשיל זצ"ל חתן הגאון אב"ד ז"ל לפמ"ש התוספות חולין דף ק"י דלהכי כופין על הצדקה אף דהוי מ"ש בצדה כיון דאיכא נמי לאו דלא תקפוץ ולא תאמץ א"כ ה"נ אף דקרא דולמדתם הוי מ"ש בצדה מ"מ איכא פסוקי אחריני דלא הוי מ"ש בצדה כמו ושננתם לבניך והודעתם לבניך וכופין מחמת אותן פסוקים. ואני השבתי בזה חדא דאכתי אינו מיושב דברי הגמי"י הנ"ל דמפורש דכופין מחמת עשה דולמדתם ולא משום עשה אחרינא ועוד דע"כ דוקא היכא דאיכא לאו לבד העשה שמ"ש בצדה אז י"ל כן אבל בעשה אחריני לא דהנה הא דאין כופין על מ"ע שמ"ש בצדה כתב רש"י בחולין דף ק"י והלבוש בסי' ר"מ משום כיון דבכל מצות לא פי' הכתוב מתן שכרן וכאן פי' ע"כ בא לומר שלא לכופו דאם לא יקיימנה זהו ענשו. וא"כ לפ"ד התוס' דבאיכא לאו לבד העשה שמ"ש בצדה כופין קשה למאי הלכתא הוי בזו העשה מ"ש בצדה כיון דגם הכא היו כופין. אך ע"ז יש לומר דהא במ"ע היו כופין ומכין עד שתצא נפשו ולא בלאו כדאיתא בכתובות דפ"ו וע' פמ"ג א"ח בפתיחה כוללת א"כ י"ל דלהכי הוי בעשה מ"ש בצדה לומר שלא נכוף מחמת העשה היינו עד שתצא נפשו אלא כפו אותו קצת מחמת הלאו וא"כ דוקא היכא דאיכא לאו לבד העשה י"ל כן אבל אי איכא עשה אחרינא ליכא למימר הכי שנכוף מחמת עשה אחרינא דא"כ למאי הלכתא הוי בחד עשה מ"ש בצדה דמה לי אם נכוף מחמת עשה זו או אחרת אלא ודאי דדעת תורה שלא נכוף אותו כלל: @44ונראה @55שזה כוונת התוס' בחולין שם במה שכתבו והרי צדקה דכתיב פתוח תפתח כו' כי בגלל הדבר הזה כו' ובאמת המעיין בפסוק ירא' דעשה דפתוח תפתח אין מ"ש בצדה אלא עשה דנתון תתן שהוא כתוב ב' פסוקים אחר פתוח תפתח. ואפי' אם נאמר דמצי קאי גם על פתוח תפתח מ"מ בודאי למ"ד בגמרא דשבת הנ"ל מקרא נדרש לפניו ולא לפני פניו כ"ש הכא דלא קאי על פתוח תפתח הנאמר הרבה קודם וא"כ מה הקשו תוס' מהא דרבא אכפיי' לר"נ בר אמי דלמא רבא ס"ל כמ"ד דמקרא לא קאי אלפני פניו וא"כ גם הכא לא קאי אפתוח תפתח ולהכי אכפיי' משום עשה דפתוח תפתח ולפמ"ש ניחא דאחרי דעשה דנתון תתן הוי מ"ש בצדה שוב גם עשה דפתוח תפתח דינה כמתן שכרה בצדה דע"כ דעת תורה שלא נכוף כלל וכנ"ל: גם ידידי הרב הגאון מהר"ר בנימין קנ"ג ז"ל תירץ בזה לפי מה דאיתא בחולין ס"פ שה"ק אין לך כל מצוה שמ"ש בצדה שאין תח"ה תלויה בה דשכר מצוה בהאי עלמא ליכא וכיון דלמען ירבו על העוה"ז קאי ע' ברכות דף ח' ע"ב אין זה עיקר השכר רק פירות ולא מקרי מ"ע שמ"ש בצדה עכ"ד ולפ"ז יצא לנו דין מחודש דגם על מזוזה אין כופין אף דעליה בודאי קאי הך למען ירבו אמנם גם תירץ זה אינו נוח לי דמתוס' בחולין ק"י הנ"ל גבי צדקה לא משמע כן דהא התם מ"ש הוא כי בגלל הדבר הזה יברכך כו' וזה קאי על עוה"ז דעוה"ב אין בו לא מו"מ כו' ועוד דהרי גם גבי כבוד אב ואם כתיב על האדמה ואעפ"כ הוי מ"ש בצדה וכבוד הרב הגאון הגדול מהר"ר אברהם אבלי זצ"ל הראני דבתו' קדושין דף ל"ה כתבו לחד תירוצא דהא דאמר בשבת דקרא קאי גם אלפני פניו אסמכתא בעלמא הוא ע"ש ועוד האריך בפלפול בענין זה. והן עתה נראה לי דבפשיטות ניחא דלא מקרי מ"ע שמ"ש בצדה אלא אם השכר כתוב בצדה דוקא דהיינו מיד אחר המצוה דהוא מיותר וע"כ לאורויי שלא לכופו כמש"ל אבל הכא איכא למימר שהמ"ש נכתב בשביל מזוז' ואף דנדרש גם על ת"ת מ"מ לא מקרי בשביל זה מש"ב כ"נ פשוט: 
@22(סימן מ"ח סעיף א') 
@11אפי' עני המתפרנס מן הצדקה חייב ליתן. @33כתב הש"ך (והובא בבה"ט) היינו כשיש לו פרנסתו בלא"ה כו' ומ"מ מותר לו להתפרנס כו' עד כדלקמן סי' רנ"ג ס"ב ותמיהני דשם כתב המחבר דהא דאסור להתפרנס מן הצדקה כשיש לו פרנסתו בלא"ה כפי הענין המבואר בסעיף א' שם הוא דוקא בימיהם אבל בזמה"ז יכול ליטול עד שיהא לו קרן כדי שיתפרנס הוא ובני ביתו מהריוח ע"ש וא"כ בזמן הש"ס אסור ודין זה דאפילו עני כו' הוא דינא דגמרא גיטין דף ז' ועוד דבגמרא שם משמע דאפילו אין לו פרנסתו בלא"ה חייב ליתן דאמר התם מאי דכתיב אם שלמים וכן רבים אם רואה אדם שמזונותיו מצומצמים יעשה מהם צדקה ואח"ז אמר אפי' עני כו' משמע אפילו אין לו מזונות בצמצום ואלמלא דברי הש"ך יותר נראה לומר דכאן מיירי באין לו פרנסתו ואפ"ה חייב לתת שיעור המבואר בסי' רמ"ט ס"ב ובסי' רנ"א מיירי בצדקה מרובה כמו לפרנס אביו ואמו פרנסתו קודם. שוב מצאתי בט"ז א"ח סי' תרצ"ד סק"א סייעתא לדברי ע"ש: 
@22(סימן רס"ב בשו"ע סעיף א') 
@11אלא שזריזין מקדימים. @33נראה לכאורה דהאב אסור לאכול קודם המילה כמו בנטילת לולב וכיוצא וכן לעשות כל המלאכות הנזכרות בא"ח סימן רצ"ב ואפילו אם התחיל מפסיק כדמסקינן בסוכה דף ל"ח דבמידי דאוריי' מפסיק ובדרבנן אינו מפסיק וכן הוא בשבת דף ט' ע"ב מפסיקין לק"ש כו' ולענין טעימה עיין במג"א סי' רל"ה ס"ק ד' וסימן תרנ"ב סק"ד ואפי' אם יעמיד אחר שיזכירו לא מהני כמש"ל בפ"ת סימן י"ח ס"ק ב' דדוקא במידי דמצוה מהני מיהו הא פשיטא דאמו של הילד מותרת לאכול כיון דאינה חייבת למול את בנה מיהו כל זה כשהאב מוהל בעצמו אבל אם אינו מוהל בעצמו וכבר כיבד למוהלים ועשאם שלוחים נראה דמותר לאכול ולעשות כל המלאכות ע' במג"א סימן תל"א סוף סק"ה ואפשר דהמוהלי' אסורי' לאכול ואם המילה שלא בזמנה י"ל דמותר ויש לעיין בזה וה"ה לענין פדיון הבן: 
@22(סימן רע"ג סעיף ג' בהג"ה) 
@11ונראים. @33עיין בפ"ת סעיף קטן ד' מ"ש בשם תשובה מאהבה בענין ס"ת שנכתבה כהלכתה רק הסופר לא דקדק לתפור היריעות מיושרות כו' ונראה לכאורה ראיה לזה דבכה"ג לא מפסלא ממאי דאיתא במגילה דף י"ט הקורא במגילה הכתובה בין הכתובים לא יצא אמר רבא לא אמרן אלא דלא מחסרא ומייתרא פורתא כו' עיין שם וכן הוא בטור וש"ע א"ח סימן תרצ"א ס"ח והרי כתב בהג"ה שם סעיף ג' בשם מהרא"י דאם עשאן פתוחות פסולה משום דדינה כס"ת ע"ש וממילא דגם לענין זה דינה כס"ת דאם עשה פרשה במקום שאין פרשה פסולה ואמאי אם היתה חסרה משאר היריעות כשירה א"ו דבכה"ג לא מפסלא מאחר שכל העמודים אשר ביריעה הזאת שוים לא משגחינן ביריעה שלפניה ודוחק לומר דשם מיירי דרק הגליון קצר משאר היריעות אבל השורות שוות לשאר היריעות דכל כה"ג היה להפוסקים לבאר זה דהרי בפשיטות לא משמע כן מאחר דשיעור גליון למטה ד' אצבעות ולמעלה ג' וכעת אין הספר תשובה מאהבה לפני: 
@22(סימן רע"ט ש"ע סעיף ג') 
@11שנמצאו בו שלש טעיות. @33עיין בפ"ת סק"ז שכתבתי בשם ס' בני יונה דאם נמצא טעות א' והגי' וכן שני ושלישי והוג' בינתיים עד שלא היה הג' טעיות יחד א"צ להגיה כולה וכן נוהגין. והנה כעת אין ספר הזה לפני ונראה לע"ד לכאור' דדין זה פגע ונגע בהא דאי' במס' נזיר דף ס"ה ע"ב בדק ופינה בדק ופינה בדק ואשכח כו' דאיכא תרי לישני שם ומשמע משם דהכא אף אם הוגה בינתיי' צריך להגיה כולה דהא התם פריך ולישוינהו שכונת קברות אמר ריש לקיש עילה מצאו וטהרו ארץ ישראל ע"ש משמע דדוקא משום האי טעמא שלא להחזיק טומא' בא"י הקילו בכה"ג אבל בלא"ה דמי כאילו מצאו כל השלשה בבת אחת וכמ"ש באמת בסוף שו"ת חות יאיר בתשובות הגאון מהר"ד אופנהיים דף ר"מ דבח"ל אף כה"ג מחזיקין טומא' ע"ש ואף שיש לדחות דמה דפריך ולישוינהו שכונת קברות היינו דאף אם לא נחזיק שיש כאן עוד מאחר שלא נמצא בבת אחת מ"מ אמאי מפנה גם השלישי דהא איגלאי מלתא שבמתכוין קברוהו. אך לישנא דלישוינהו שכונת קברו' משמע גם לענין שיהא בודק משם ולהלן עשרים אמה ע"ש. גם צ"ע דהא הרשב"א בתשובה למד דין זה מדין תולעים. אטו בתולעים אם השליך ראשונה ושניה יהי' מותר ודאי אין שום סברא להקל בזה. מיהו לפמ"ש מהרש"ל פא"ט סי' ק' והובא בט"ז סימן פ"ד ס"ח י"ז ובמג"א סי' תס"ז דדוקא בדבר דמיניה קא רבו כו' ע"ש יש ליישב ודו"ק ועיין מ"ש לעיל סי' פ"ד בפ"ת סק"ו בשם מקום שמואל: 
@22(סימן רפ"א בש"ע סעיף ג') 
@11שכתבו מסור עבד אשה. @33נראה דה"ה אם תפרו הס"ת פסול כמ"ש בא"ח סי' ל"ט ס"ב גבי תפילין דכל שפסול לכתבן פסול בכל תיקון עשייתן וכתב שם המג"א דאם תפר וחיפה התפילין פסול שזהו בכלל תיקון עשייתן כו' וה"ה אם תפר הס"ת ע"ש ולפ"ז לא יפה עושים מה שנהגו בעת סיום כתיבת ס"ת קוראים לנשים חשובות לתפור הס"ת והם חושבים זה למצוה רבה שוב מצאתי כן בתשובת מהר"ם לובלין הביאו הבה"ט של הרב מהרי"ט ז"ל לעיל סי' רע"ח ע"ש מיהו נ"ל קצת ללמד זכות על המנהג רק שיעשו באופן זה דהיינו שלא תתפור אשה כל היריעה אלא התפירה ראשונה ואחרונה יעשה הסופר וגם באמצע היריעה בין ב' או ג' תפירות שעושות הנשים יעשה הוא אחד ואז אין לחוש בזה דהא אין שיעור לתפירת הס"ת כמ"ש בתשו' תפארת צבי חי"ד סי' נ"ב וכל שהחוט אינו נפסק והולך מראשו ועד סופו אין קפידא כמה תפירות יש ע"ש וא"כ אינו מזיק מה שתפרו הנשים איזה תפירות באמצע דאף בלא התפירות שלהם היה כשר וא"כ לא מקרי תיקון אמנם לפמ"ש המג"א בסימן תרמ"ט סק"ח צ"ע אם לא שנאמר דהתפירות אלו אינם אפי' נוי למצוה. ויש לעיין בזה: 
@22(סי' רפ"ו בשו"ע סעיף כ"ב) 
@11השוכר בית בח"ל כו' פטור ממזוזה ל' יום. @33משמע דאף אם שכר הבית על שנה תמימה אינו קובע המזוזה עד לאחר ל' וכן משמע ל' הבריית' כל שלשים יום פטור כו' אולם בסדור תפלה של הגאון מליסא העתיק השוכר בית עד שלשים יום פטור משמע דאם שכר על יותר מל' חייב מיד וצ"ע מנין לו זה מאחר דקי"ל דשוכ' אינו חייב רק מדרבנן אחר ל' משום דמיחזי כשלו וא"כ בתוך ל' דלא מיחזי כשלו מה חילוק יש אם ידור בו גם לאחר ל' ונראה דנמשך אחר דברי הש"ך ס"ק כ"ח שכתב הטעם דעד שלשים פטור שאינו נקרא עדיין דירה ע"ש ור"ל דהוי דירת עראי וטעם זה איתא בתוס' במנחות ד' מ"ד ושם כתבו כמו דאמרי' בב"ב דאם דר בעיר ל' יום הרי הוא כאנשי העיר ע"ש וא"כ שפיר אמר דאם ידור בו גם אחר ל' דלא הוי דירת עראי חייב מיד דהא גם לענין צדקה אם דעתו להשתקע חייב מיד כדלעיל סימן רנ"ו ס"ה אבל באמת דברי הש"ך צ"ע כמו שתמה עליו בתשובת מאור הגול' רבינו עקיבא איגר זצ"ל סי' ס"ו דהתו' לא כתבו שם כן רק למה דרצו לומר דשוכר חייב מדאורייתא אבל למאי דכתבו שם עוד סברא דמדאוריי' לעולם פטור דבעינן ביתך דידך רק מדרבנן חייב אחר ל' דמיחזי כשלו ונראה מדבריהם דס"ל עיקר כסברא זו וכ"כ בתוס' עבודת כוכבים דף כ"א והרא"ש בהל' קטנות ממילא הא דתוך ל' פטור דאוקמא אדינא ע"ש לפ"ז נר' ברור דאף אם רוצה לדור כמה שנים אינו חייב לקבוע עד לאחר ל' אולם אם רוצה לקבוע בתוך ל' ולברך כתבתי בפ"ת ס"ק י"ד בשם אשל אברהם דרשאי כמו בטלית שאולה ע"ש ולע"ד צ"ע אם ראוי לעשות כן אולי יותר עדיף להמתין על שעת החיו' די"ל דדוקא בטלית שאול' מאחר דמברכין על טלית בכל יום א"כ אף אם יברך בעת הפטור יכול לברך ג"כ עליו בעת החיוב משא"כ הכא במזוזה דאין מברכין רק פ"א בעת קביעותה אולי עדיף יותר להמתין על שעת החיוב דהיינו אחר ל' וכיוצא בסברא זו נמצא בספרן של צדיקים ע' מזרחי סוף פ' לך לך ובפ"ת לקמן סי' ש"ה ס"ק כ"ו בשם תשו' זכרון יוסף וא"ל דגם כאן יוכל אחר ל' ליטלה ולקבעה דליתא דבכה"ג א"צ לברך כמש"ל ר"ס רפ"ט ועדיין צ"ע בזה. עוד יש לחקור בזה אם שכר בית וקבע מזוזה ואח"כ קנה אותו הבית עצמה אי צריך לברך שנית על המזוז' מאחר דקודם לא היה חייב רק מדרבנן ועכשיו הוא חייב מדאורייתא מיהו ספק זה לא שייך רק לדעת הגאון רבינו עקיבא איגר שהובא לקמן ר"ס רצ"א ע"ש מ"ש בזה ודו"ק: 
@22(סימן רצ"א ס"ב) 
@11השוכר בית מחבירו השוכר חייב כו'. @33עיין בפ"ת סק"ד שכתבתי בשם תשובת מאור הגולה רבינו עקיבא איגר נ"י דההולך מביתו על איזה ימים כו' עד ומתחיל עתה חיוב חדש והנה שם בת' כתוב בזה הג"ה וז"ל ואף דמחזיק ביתו לדור מ"מ בשעה שאינו בביתו אינו מקיים מצות מזוזה בזה עי' מג"א סי' כ"א סק"ב וגם בני ביתו פטורים דאין הבית שלהם והוי כדר בבית שאולה ושכורה עכ"ל והנה לאשר אמרו חז"ל (ונתבאר לעיל סי' רמ"ו ס"י) ולא יאמר התלמיד הבנתי והוא לא הבין כו' ע"כ גם אנכי לא אבוש מלומר לא הבנתי והנה מה שרמז רבינו נ"י לדברי המג"א נראה דכוונתו דשם דחה ראיית האריז"ל דיש לילך בטלית קטן אף בלילה מהא דאמר במנחות גבי דוד כיון שראה עצמו ערום בבית המרחץ ואמאי לא אמר בלילה א"ו דגם בלילה צריך לילך בטלית קטן וכתב המ"א די"ל דבלילה עכ"פ היה מזוזה בפתחו ע"ש ואי נימא דגם בשעה שאינו בביתו מקיים מצות מזוזה א"כ גם בבהמ"ר קיים מצות מזוזה ואיני מבין דודאי גם בבהמ"ר נתקיימו על ידו כמה מצות אלא כוונתו שלא היתה מצוה סובבת אותו כמו אם היה בבית שיש בו מזוזה והולך בטלית עם ציצית ומ"ש וגם ב"ב פטורים נראה כוונתו דאלו היו חייבים ממילא היה הוא חייב במזוזה עבורם אף שאינו בביתו וקשה דעכ"פ חייב הוא מחמת דהוי כבית התבן ואוצר כיון שמחזיק שם כליו וב"ב דרים שם וזולת ד' הג"ה היה אפשר לפרש דבריו היכא שיש לו בית מיוחד לו לעצמו לכתיבה או ללמוד וכשיוצא משם לא נשאר שם כלום אך מדברי הג"ה לא משמע הכי ומ"ש והוי כדר בבית שאול' צ"ע דהא בבית שאולה חייב אחר למ"ד מדרבנן משום דמיחזי כשלו והרי כאן דב"ב היו כבר בבית זה חייבים מיד וא"ל דכוונתו דמאחר דפטורים מדאורייתא מקרי אח"כ חיוב חדש דלפ"ז יהיה דין חדש דאם שכר בית וקבע מזוזה ואח"כ קנאה יתחייב לברך מחדש וכן אם קטן שהגיע לחינוך קבע מזוזה בבית שלו (וכמ"ש בס"ס זה ומחנכים את הקטנים כו') ואח"כ הגדיל יתחייב לברך מחדש וכיוצא כמה אופנים מיהו י"ל דכוונתו דהכא ב"ב פטורים אף מדרבנן דהכא ל"ש מיחזי כשלו דהכל יודעים שהכל שייך להבעל ולפ"ז צ"ל הא דנשים חייבו במזוזה מיירי באינה נשואה או בנכסי מלוג וצ"ע בכל זה: 
@22(סימן ש"ג סעיף א' בש"ע) 
@11עד שמגיע לביתו. @33נ"ל דהאי עד שמגיע לביתו קאי גם ארישא אאינו קורעו מעליו דכשיגיע לביתו גם חבירו קורעו מעליו אף שאינו אלא כלאים דרבנן מטעם דאף באיסור דרבנן מחוייבים להפרישו ומנא אמינא לה ממה דבעי הגמ' למימר בשבת קמ"ח ובביצה דף ל' דהא דאמרי' הנח להם מוטב שיהיו שוגגים ואל יהיו מזידים היינו דוקא באיסור דרבנן ע"ש אלמא דאם אין לחוש שיהיו מזידים מחוייבים להפריש אף בדרבנן ועוד ראיה מדין זה גופא ואם של דבריהם אינו קורעו מעליו ומפורש הטעם ברמב"ם פ"י מהל' כלאים דין כ"ט מפני שאיסור של דבריהם נדחה מפני כבוד הבריות ע"ש אלמא דבלאו האי טעמא כגון שאינו בשוק חייב לקורעו מעליו ועוד יש כמה ראיות: 
@22(סימן ש"ה סעיף כ"ג בהג"ה) 
@11שאין איבריו מרוקמין. @33עיין בפ"ת שכתבתי בשם מהרי"ק דאם היה ספק אם אבריו מרוקמין אינו פוטר הבא אחריו דמוקמינן האשה על חזקתה שלא נפטר רחמה וגם הנפל בחזקת שלא נתרקמו אבריו ובתשו' נו"ב הסכים לדבריו ע"ש. ולענ"ד קשה ע"ז דהא קי"ל כשמואל בר"פ הפרה ור"פ המוכר פירות דאין הולכין בממון אחר הרוב ומה"ט כתב בתשו' צ"צ סי' קכ"ה באשה שאינה יודעת אם אביה היה כהן או לוי או ישראל ונשאת לאיש והמליטה זכר שהוא פטר רחם לה דפטור מפדיון דאף דרובא דעלמא הם ישראלים ולא כהנים ולוים מ"מ אין הולכין בממון אחר הרוב ע"ש א"כ הרי קי"ל בפ"ק דחולין דרובא עדיף מחזקה ואמאי הכא מחמת החזקה מחייבינן ליה לפדותו ואין לומר דש"ה דאיכא תרי חזקות חזקת אשה וחזקת נפל דהרי מבואר בתשו' נו"ב חלק אה"ע סי' מ"ג ובספר גנת ורדים כלל ל"ז דרוב עדיף ג"כ משני חזקות. וא"כ גם בב' חזקות אי אפשר להוציא ממון מק"ו דרובא. אמנם זה לא קשה אלא אי אמרינן דבכל רובא אין מוציאין ממון כמו שהבין הצ"צ אבל באמת י"ל כמ"ש התוס' בסנהדרין דף ג' דברוב מעליא מוציאין ממון ודוקא ברוב גרוע כמו רובא דלרדיא אין מוציאין ממון וא"כ י"ל דגם בחזקה מוציאין ממון דדוקא רוב מעליא עדיף מחזקה. אבל לפ"ז האי דינא דהצ"צ יש לפקפק בה מאחר דרובא דעלמא דישראלים הוא רוב מעליא (ועיין בב"ח בח"מ סי' רל"ב) י"ל דחייב בפדיון וצ"ע בזה. [וע"ע ביד אברהם לעיל סעיף י"ב מ"ש בשם הפלאה]: 
@22(סימן ש"ע סעיף א' בהג"ה) 
@11וטוב להחמיר. @33עיין בתשובת בית יעקב סימן ק"ל שכתב דלדעת הב"ח דמדינא צריך ליזהר ואם הטעם משום טומאה יש לאסור לכהן שהוא רופא מומחה ליכנס לביתו של גוסס לעשות לו איזה רפואה והביא ראיה מתוספות בנדה [דברי תוספות אלו יש גם כן בב"מ דף קי"ד ע"ב] שהקשו היאך החיה אליהו בנה של אלמנה והא כהן הוי ותירצו שהיה ברור לו שיחייהו לכך טימא לו משום פיקוח נפש. אם כן משמע דדוקא כיון שהיה ברור לו אבל אם היה ספק לא היה רשאי ליטמא לו ומכ"ש הכא דרוב גוססין למיתה עכ"ד. ולענ"ד אי אפשר לומר כן בדעת התוספות דאם היה ספק לא היה רשאי ליטמא מספק שהרי התוס' עצמם בנדה דף מ"ד ע"ב בד"ה איהו מיית ברישא ס"ל דמותר לחלל שבת בשביל גוסס אע"ג דרוב גוססין למיתה מ"מ אין הולכין בפ"נ אחר הרוב עיין שם ודברי תוס' אלו הביא הבי"ע בעצמו בסימן נ"ט ע"ש אלא ודאי דהתוספות לא אתו כלל לדיוקא דדוקא ביודע ודאי אלא ר"ל לאפוקי אם לא היה אליהו יודע שאז אפילו מיעוט ליכא כיון שעכשיו הוא מת גמור וזה פשוט. עוד נראה דבנ"ד אף אם יש רופא אחר שאינו כהן מ"מ מותר הכהן ג"כ לרפאותו כמו שכתב בסי' רכ"א ס"ד גבי מודר הנאה והוא מירושלמי מטעם דלא מכל אדם זוכה להתרפאות ואע"ג דבסימן קצ"ה סעיף י"ז בהג"ה גבי נדה איתא דדוקא אם אין רופא. כבר כתבתי שם לתרץ ע"ש ואף לתירוץ הראשון שכתבתי שם מ"מ הכא יש להקל מאחר שאין איסור ברור כן נלע"ד פשוט: 
@22(סי' שכ"ג ש"ע סעיף ח')
@11ולא לספק. @33עיין בתשובת בית יעקב סי' ר"ל שהקשה על זה מהא דאיתא בספרי לאביו ולאמו כו' אין לי אלא אמו ודאית אביו ספק מנין ת"ל לאביו אלמא דמטמא על הספק דאביו ספק הוא ותירץ דאין ללמוד מאביו דשאני אביו דגלי קרא שיטמא על הספק אבל שאר ספק לא. ועפ"ז המציא דין חדש דהא דפסקינן כאן דאינו מטמא על הספק כגון ספק בן ט' כו' דוקא האב על הבן אינו מטמא אבל הבן מטמא לשניהם משום גזירת הכתוב דגבי אב הספק כודאי עכ"ד ע"ש. ולע"ד אחר מח"כ תמה אני איך נעלם ממנו משנה מפורשת במסכת יבמות דף ק' ע"ב הוא אינו מטמא להם והם אינם מטמאים לו ע"ש וכן הוא בטור והמחבר באה"ע סימן ג' ס"ט ומה שהקשה מהספרי מעיקרא לק"מ דמה שאמרו בספרי אביו ספק מנין ר"ל שאינו ודאי כמו אמו אבל לעולם הוא ודאי מטעם דאזלינן בתר רובא ורוב בעילות אחר הבעל כדאיתא בחולין דף י"א ע"ב וזה ברור: 
@22(סימן שצ"ו בשו"ע סעיף א') 
@11שאם לא קרע בשעת חימום אינו קורע. @33עבה"ט סעיף קטן א'. ומ"ש וט"ז פסק כו' הוא מבה"ט של הרב מהרי"ט ז"ל ומה שהקשה על הט"ז ודבריו נראין תמוהין כו' במחילת כבודו לא ירד לכונת הט"ז דמ"ש הט"ז אבל לא איכפת לן כו' הוא בבא אחריתי באם היה דעתו צלולה רק שהיה חולה והט"ז מסכים עם הב"ח בחדא ופליג בחדא שהרי דעת הב"ח בין שהיה חולה ודעתו צלולה ובין שלא היה דעתו צלולה חייב לקרוע אח"כ והט"ז מחלק דאם לא היה דעתו צלולה חייב לקרוע אח"כ אבל אם היה חולה סתם ודעתו צלולה פטור מלקרוע אחר כך ע"ש וזה ברור: 
