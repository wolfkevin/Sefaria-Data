
@22(שאלה קכ"א) 
@11נאספו @33לי חסידים עושים משמרת למשמר התור' להורות להם איך יתנהגו בענין חומר כלאי הכרם אשר הם אסורים באכילה ובהנאה וראו בגנות הסמוכות לעיר קצת ירקות הנזרעות תחת גפנים ופירשו קצתם מלאכול ירקות מאותן הגנות ומכל הירקות המובאות בעיר משאר גנות שאין ידוע אם יש בהם כלאים. ועל זה ראיתי לכתוב מה שיראה לי. תנן בסוף ערלה ספק ערלה בארץ ישראל אסור ובסוריא מותר ובחוצה לארץ יורד ולוקח ובלבד שלא יראנו לוקט ופירש רבינו שמשון ספק ערלה כגון עובד כוכבי' שיש לו נטיעה של ערלה בגינתו ובידו פירות ולא ידוע אם משל ערלה אם משל זקנה בארץ ישראל אסור לחומרא יורד ולוקח יורד בתוך הגינה וקונה מן העובד כוכבי' מאותם שכבר נלקטו ובלבד שלא יראנו לוקט וכן לענין כלאים כדפירישית ע"כ ורש"י בספ"ק דקדושין פירש על מתניתין דכלאים דבסיפא דהאי מתני' כרם הנטוע ירק פירוש שנזרע ירק בין הגפנים דהוו להו כלאי הכרם וירק נמכר חוצה לו פי' ויש לחוש שמא מירק שגדל בכרם הוא והוה ליה ספק כלאים בארץ אסור ובסוריא מותר ובחוצה לארץ יורד ולוקט פירוש יורד העובד כוכבים ולוקט מן הכלאים ממש ומוכר לחבר ובלבד שלא ילקוט ביד פי' שלא ילקוט החבר עצמו ביד ע"כ משמע דבא"י דקתני אסור משום ספק כלאים דווקא ספק כי האי דקרוב לוודאי שנמכר הירק חוצה לו שנראה שאותו הירק היא מאותה הכרם דמדקאמר חוצה לו ולא קתני חוצה משמע שנמכר אצל הכרם ומ"מ אפשר שהירק הוא מכרם אחר שאינה כלאים והוי ספק אבל אם נמכר ירק בחנות רחוק מאותו כרם אפילו בארץ ישראל מותר ולפירוש רבינו שמשון דפי' ספק עובד כוכבים שיש לו נטיעה של ערלה בגינתו ובידו פירות ולא ידוע אם משל ערלה אם משל זקנה בא"י אסור לחומרא וכו' וכן לענין כלאים כדפרישית דמשמע דאפי' תוך הכרם הוי מותר בסוריא כיון שיש היתר של זקנה בה מדלא קתני גבי ערלה ופירות נמכרי' חוצה לה כדקתני גבי כלאים דבסיפא ולפי' רש"י דמשמע דכל הכרם הוא כלאים אתי שפיר דבעינן נמכר חוצה לה דאי בתוך הכרם פשיטא דהוי כלאים ודאי ואפילו בסוריא אסירי ונראה דרבינו שמשון דווקא בערלה הוא דפי' שיש בה היתר של זקנה מדלא קתני נמכר חוצה לה ורש"י נמי הכי פי' גבי ערלה ומ"ש רבינו שמשון וכן לענין כלאים כדפי' ז"ל (כדפי' רש"י ז"ל) בקדושין דכל הכרם הוא כלאים ולהכי קתני חוצה לה וא"כ גבי כלאים אם נמכר ירק רחוק מן הכרם אפילו בארץ ישראל מותר כיון שיש גנות אחרות שאין ידוע אם יש בהם כלאים. ואם כן אלו הירקות שמביאין למכור בשוק מכמה גנות איכא ספיקי טובא בכל יום ספק אם הביאו היום ירק זייתון שיש בהגנה שיש בה ירק תחת הגפן או לא הביאו משם אלא ממקומות אחרים ואת"ל שהביאו מעין זייתון יש גינות שם שאין בהם שום ירק תחת הגפן ושמא מהם הביאו ואת"ל שלא הביאו מעין זייתון אותו היום אלא מאותה גנה שיש בה ירק תחת הגפן ולא מגינות אחרות שיש שם או ממקומות אחרים שאין ידוע שיש בהם כלאים שמא לא הביאו מן הירק שתחת הגפן אלא ירק שיש בה שאין בה כלאי' אבל לפי הדין כל ירק שנמכר במקום רחוק מאותה גינה מותר דליכא ספיקא כיון דיש גנות הרבה שמביאין מהן ירק ואין ידוע שיש בהם כלאי' דכל דפריש מרובא פריש ויש ספק אחר אפילו אותן ירקות תחח ענפי הגפן כיון שיש אויר בין הענפים שמא אותה הירק היתה תחת אויר שבין הענפים והאשכולות שלא נתקדשו כמו שנראה ממשנת המדלה את הגפן על מקצת האפיפירות שאם הביא את הזרע תחת המותר שהוא מה שאין עליו זמורות לא קידש ובירושלמי א"ר יוסי בר חנינא דדוקא תחת האשכולות מקדש ולא תחת העלין שאינו הלכה ואפי' שבכל המקומות שמביאין מהם אפשר שיש בהם כלאים אפילו הכי רובא דרובא אין בהם ואפילו אותם שיש בהם רוב הירק שבכל גינות הוא ידוע שאין בהם כלאים כי אינן כרמים אלא גינות של ירק אלא שבקצת צידי הגנות יש גפנים מודלות על קצת ירקות וא"כ יש רובא שאין בהם גפנים ואותן שיש בהם גפנים הוא במיעוט הגן ועל כל הירק המובא לשוק למכור על ידי בעלי הגנות נאמר כל דפריש מרובא פריש אע"ג דכל קבוע כמחצה על מחצה דמי ואפילו רוב היתר ומיעוט איסור היינו בשלוקח מן הקבוע ואינו ידוע אם היתר לקח או איסור אבל בנמצא אמרינן הלך אחר הרוב רוב היתר מותר והכא בנ"ד הוי כנמצא שהביאו העובדי כוכבי' הירק בחנויות מן הגנות כמו בשר הנמצא ביד עובד כוכבים שבדין תורה הוא מותר אם רוב מוכרי הבשר ישראלים אלא שאסרו חכמים כל בשר שנתעלם מן העין וכמו שכתב הרב פ"ח מהלכות מאכלות אסורות. ואעיקרא דדינא פירכא שנראה לי כי זו הירק שתחת גפנים אלו אינם כלאים מפני שהגפן גבוה הרבה מן הירק ואין סברא שיאסור הגפן באויר לירק של מטה יותר מן השיעור שאוסר הכרם לירק הנטוע בצדו תוך ד' אמות או גפן יחידי תוך ו' טפחים כי יותר יניקה יש לירק הנזרע תוך ששה מצד לחות הארץ ושרשי הגפן והירק ממה שיונק הירק באויר מסיכוך הגפן עליו וכן מוכיח לשון הרמב"ם ז"ל פ"ח שכתב כבר בארנו שאע"פ שמרחיק בין הזרע ובין הגפן כשיעור צריך ליזהר שלא תסכך הגפן על הירק או יסכך הירק על הגפן ע"כ נראה שעיקר היניקה היא כשנזרעים שניהם זה בצד זה בלי שיעור ההרחקה אלא שצריך ליזהר גם בסיכוך ולא מצאתי שום רמז באיזה שיעור תהיה יניקת הירק מן סיכוך הגפן ואפילו שנאמר שיהיה הרחקת הסיכוך שוה לירק שניטע בצד הגפן היינו ו' טפחים כירק שניטע בצד גפן יחידית ואלו הירקות שתחת הגפן הן גבוהות הרבה מן הירק וכן גפן יחידית ולא כרם שאינן שתים מכאן ושתים מכאן וא' יוצא זנב ואפילו היה כרם אין סברא שתהיה ההרחקה מן הסיכוך ד' אמות אויר והרמב"ם ז"ל פ"ו הביא מן הירושלמי ב' גנות זו על גב זו התחתונה עשויה כרם זורע את העליונה עד שהוא מגיע לאויר עשרה טפחים קרוב לכרם שאויר י' טפחים סמוך לכרם או לגפן יחידית אסור לזרוע בו וכן ר"ש פ"ז משנה ב' הביא הירושלמי כרם יש לה אויר כרם יחידית אין לה אויר מן מה דאמר ר' בון בר חייא בשם ר' שמואל בר יצחק לאויר עשרה היינו הדא אמרה אפילו גפן יחידית יש לה אויר ואפשר דיש לה אויר דקאמר לגפן היה אויר ו' ובמתניתין דבעציץ נקוב נמי כתב הר"ש כולהו מודו שנאסר פי' לאויר י' כלומר אסור להביא לאויר הכרם אבל אינו מקדש באויר כדפי' לעיל. עוד אני אומר דסיכוך ממילא כי האי גפנים שעל גבי הירק אינם מקדשים דיניקת אויר קיל ואינו מקדש תוך שיעור הנז' כי אם כשמסכך לכתחלה כדתנן המסכך גפנו וכו' ותנן המדלה את הגפן וכו' דמשמע דוקא מסכך לכתחלה אבל אם ממלא נסתכך לא קידש אפילו לתנא קמא דיניקת אויר קיל מיניקת גפן בנטיעה וירק הזרוע כדמשמע מלשון הרמב"ם ז"ל שהבאתי למעלה וכן כתב לשון זה סמ"ג ז"ל בהזהרת רע"ט צריך ליזהר שלא תסתכך הגפן על הירק או יסכך הירק על הכרם ע"כ דמשמע זהירות לחוד לבעל הכרם שלא יסתכך ממילא דאם הוא מסכך בידים פשיטא שמקדש ואפילו ממילא צריך ליזהר כדי שלא יבא לידי תוספת מאתים אחר שראה שהוא מסוכך ויתקדש שאם לא ראהו אלא שנסתכך ממילא אפי' הוסיף במאתים לא קידש עד שיוסיף אח"כ ובזריעה בין זרע בין ראה זרוע בכרם הכל דין א' כמו שכתב הרב ז"ל א' הנוטע וא' המקיים כיון שראה כלאי' צמחו בכרמו והניחם הרי זה קידש ובתוס' כתבו סוף פרק הערל גבי מתניתין דהמסכך גפנו על גבי תבואתו של חבירו דה"ה הזורע כההיא עובדא דמייתי רבי יוסי בסיפא בא' שזרע כרמו בשביעית אלא נקט המסכך משום רבותא דרבי מאיר דאף במסכך אסור ע"כ משמע דמסכך קיל מנוטע אצל הירק או זורעו אצל הכרם והקולא הוא שמה שמסתכך ממילא אינו אוסר אפילו הוסיף אלא אם הוסיף אח"כ ונוטע ומקיים הנטוע א' הוא כיון שהוא יניקה ע"י הקרקע שהוא תוך שיעור ההרחקה ואלו הירקו' שתחת ענפי הגפן הן רחוקות הרבה משרשי הגפן וכשגדלו הענפים של גפן נסתבכו על הירק מעצמ' וגם הם גבוהות הרבה מן הירק ופשיטא שירק שהוא תחתם מותר כמו שכתוב לעיל. הצעיר מבי"ט: 
