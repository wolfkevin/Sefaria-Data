
@11שאלת @33ממני במי שהי' בעל ברית בעשרה בטבת אם מות' לטעו' כוס של ברכ': 
@11תשובה @33לכאורה היה נראה לומר דמותר לפי שהוא יו"ט שלו מההיא דתניא א"ר אלעז' בר צדוק אני הייתי מבני סנאה בן בנימין וחל ט' באב בשבת ודחינוהו עד לאחר השבת והתענינו בו ולא השלמנוהו מפני שיו"ט שלנו היה ומעשה שחל ט' באב להיו' בשבת ונדח' עד למחרתו והיה רבינו יעבץ בעל ברית והתפלל מנח' בעוד היום גדול ורחץ ולא השלים תעניתו לפי שיו"ט שלו היה וליכא למידחי דרחיצה לבד התיר אבל לא אכילה ושתיה מדקאמר ולא השלים תעניתו. ובבריי' נמי תני ולא השלמנוהו משמע שלא נהגו בו תענית כלל. אבל כד מעיינת בה שפיר תשכח דלא דמי דהתם אחר חצות היה ובנ"ד רגילין לעשות המצוה בבוקר משום זריזין מקדימין למצות ומסתברא לי דאפילו אם שהו את המיל' אחר חצו' אינו מותר לאכול ולשתות דבשלמא התם ט' באב דחוי היה ולפיכך הקילו בו אחד חצות ולא השלימוהו אבל אחד מד' צומו' שחל בזמנו אינו מות' להקל בו אע"פ שהוא יום טוב שלו וכן דקדקתי מלשון הריא"ף ז"ל שכ' וז"ל כל תענית שאין היולדות שותה בו אין מברכין על היין של ברכת המיל' לפי שצריך לטעו' ואם לא טעם מוציא שם שמים לבטלה ע"כ ומדקאמר שאין היולדות שותה בו ולא קאמר שאין הבעל ברית שותה בו משמע שאין שם ת"צ שיהיה מותר לבעל המילה לשתות אבל היולדת יש שם תענית שהיא שות' בהם דהיינו שאר תעניו' חוץ מיוה"כ וט' באב ולענין הברכה יש חולקים ואומרים שמטעימו לתינוק דלא אתי למיסרך כיון דלאו תדיר הוא והכי עדיף מלהניח הכוס עד לערב והנראה לע"ד כתבתי: 
@11(שאלה קפ"ט ח"א) @33שאלת ממני על ענין בגדי צמר שעושין אותו בבוטנה והבוטנה של צמר גפן ותופרין אותה לבדה וחוזרין ותופרין אותה בבגד אם מותר לתפור הבוטנה בחוטי פשתן או דלמא כשחוזר ומחברה בבגד הוי כלאים: 
@11תשובה @33זו לא שמעתי כיוצא בה שמעתי שכתב הרשב"א ז"ל בתשו' סי' ש"ס על עורות התפורים בפשתן ומחברים אותה בבגד ע"י תפירה והעלה הרב ז"ל דכיון דמן התורה שוע טווי ונוז הוא דאסור דוקא ואלו הבגדים אינם כלאים אלא מדרבנן. וכיון שכן הולכין בספקו להקל. ואין חוששין שמא יעבור חוט התפירה באמצע חוט תפירת העורות אלא הולכין בספקו להקל ע"כ וממנה למדתי לנ"ד שהוא אסור שהרי אני רואה להדיא שהתפירה דקה ועוברת באמצע חוט תפירת הבוטנה במקום חבורן בבגד ונמצא צמר ופשתים יחד ואיכא איסורא מדרבנן מיהא ולפיכך מי שרוצה לתפור הבוטנה בחוטי פשתן יניח סמוך למקום חבורו עם הבגד כשיעור אצבע ויתפור אותו בחוטי משי או בקנבוס או בחוטי צמר גפן: @44והוי @55יודע כי במדינה זו אין תופרין כל העורות אלא בחוטי צמר גפן מפני שמעמיד התפירה ושאר מיני חוטין קורעין את העור הלכך מותר לתפרם בבגד אע"פ שמחבר אותה ועובר חוט התפירה באמצע תפירת העורות אבל בבוטנה התפירה בחוטי פשתן אין להקל כלל אלא כמו שכתבתי לפי שאני עד ראייה לא שמיעה ושמא תפירות העורות אשר כתב הרשב"א ז"ל היא תפירה גסה שהדבר ספק אם עוברות או לא וכ"ש לדעת האומרים דלא בעי שוע טווי ונוז מן התורה אלא אפי' חבר בגד פשתן בבגד צמר וכמו שכתב הרמב"ם ז"ל שיש לחוש לספיקו וירא שמים לא יתפור הבוטנה בחוטי פשתן כלל לפי שהרמב"ם ז"ל מחמיר הרבה בענין כלאים וכן העיד הטור על אביו ז"ל שמעולם לא רצה לתפור העור התפור בחוטי פשתן בבגד של צמר לפי שהתפירה מחברת חוטי פשתן אבל תפר בהן העור עם הבגד של צמר וכן אנו נוהגין לתפור כל הבוטנה בחוטי משי ומטעם זה אסרנו הבוטאניש הנקראים אזדאר סולטאני לתפור אותה בבגדי צמר לפי שיש בתוכן פשתן ומתחברים על ידי התפירה בבגד צמר ותקנתי שיעשו את מה שבתוכן בגד צמר גפן: 
@11(שאלה תרי"ח) @33שאלת עובד כוכבי' שגלגל עסה ובא ישראל וקנאה ממנו וחוזר ומתקן את העסה וגומר מעשיה אם חייבת בחלה או לא: 
@11תשובה @33דבר ברור הוא דגלגול העובד כוכבים בשלו פוטר מן החל' אבל בשל ישראל אין גלגול עובד כוכבים פוטר וז"ל הרמב"ם ז"ל פ"ח הלכות בכורים וכן עובד כוכבי' שנתן לישראל לעשות לו עסה ונתנה לו במתנה עד שלא גלגלה חייבת ואם נתנה לו אחר שגלגלה פטורה ותנן בפרק ג' דחלה אוכלין עראי מן העסה עד שתתגלגל בחטים ותטמטם בשעורים גלגלה בחטים וטמטמה בשעורים האוכל ממנה חייב מיתה הא למדת שלא נקראת עסה עד שתתגלגל ותתערב יפה והיינו לשו' גלגול ועד שתטמטם בשעורים לפי שעסת השעורים מתפרדת ואינה מתערבת יפה עד שתטמטם ביד הלכך בנ"ד אם היתה העסה מגולגלת יפה קודם שבאה ליד ישראל פטורה מן החלה ואם לאו חייבת ואם היתה עיסה של שעורי' וגלגלה העובד כוכבי' וטמטמה הישראל חייבת ואע"ג דתנן התם כיון שהיא נותנת המים מגביה חלת' תקנת חכמי' היא למהר להפריש חלה בטהרה שמא תטמא העסה אבל לעולם לא תקרא עסה עד שתתגלגל ואפילו אם היתה בתחלה בלילתה רכה והישראל רוצה לעשות אותה עבה עדיין היא פטורה הואיל וכבר נפטרה ביד עובד כוכבים ואם הוסיף בה קמח כשיעור חלה הרי העסה מעורבת מפטור וחיוב וכיצד יעשה כדתנן הנוטל שאור מעסה שלא הורמה חלתה ונותן לתוך עסה שהורמה חלתה אם יש לו פרנסה ממקום אחר מוציא לפי חשבון ואם לאו מוציא חלה א' על הכל כלומר חלק א' מכ"ד על כל העסה ואם היא חלה הנשרפת אין מדקדקין בשיעורה אלא מפריש כפי הקמח שהוסיף: 
