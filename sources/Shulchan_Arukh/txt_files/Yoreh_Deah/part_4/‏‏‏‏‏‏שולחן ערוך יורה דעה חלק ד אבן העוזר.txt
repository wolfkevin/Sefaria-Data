
@22(סי' רצ"ז סעיף ו') 
@11הרא"ש @33בהל' כלאים הביא ירושלמי איסי אמר אסור לרכוב על פרידה מק"ו מה בגדים שאני מותר ללבוש זע"ז אני אסור בתערובתן בהמה שאני אסור להנהיג זע"ז לא כ"ש שאני אסור לרכוב עליה וכ' הרא"ש וליתא לדאיסי והאי ק"ו מעיקרא פריכא הוא דאין חומרא בכלאי בהמה טפי מכלאי בגדים דה"נ אין כלאי בהמה בלא חיבור ואם היה דף מונח על סוס וחמור ההולכין זה אצל זה ואין קשורין יחד מותר לישב על הדף דלא שייך כלאים אא"כ קשורים יחד בקרון או במחרישה עכ"ל הרא"ש. ויש לתמוה על הרא"ש שדברי הירושל' ברורין בק"ו זה שהרי הרא"ש בעצמו פסק בהל' כלאים דבצמר ופשתים בעינן שיתחברו יחד הצמר ופשתים משא"כ אם חברן ע"י מין אחר כגון חגורה ששני ראשיו צמר ופשתים ובאמצע משיחה של עור המחברם ליכא כלאים וכ"פ הש"ע סי' ש' ס"ה והסכימו לזה רוב הפוסקים ולפ"ז שפיר יליף הירושלמי בק"ו דכלאי בגדים שמותר ללבוש זה על זה אף שחברם זה לזה ע"י רצועה של עור שחבר ראש א' לבגד צמר וראש אחר לשל פשתים אפ"ה אסורין בתערובתן בהמה שאסורין אם קשרן זה לזה ברצועה של עור לא כ"ש דאסורין לרכוב עליהם עכ"ל: 
@22(סימן שי"ג בשו"ע סעיף ג') 
@11אם אמרו לעובדת כוכבים המשרתת כו'. @33והוא בתשובת הרא"ש ושם לא נזכר שהיתה משרתת והקשו האחרוני' מס"ב דמבואר דכה"ג מותר ונ"ל לתרץ דדין זה דס"ב נתבאר במשנה ערוכ' וז"ל מעש' בזכר של רחלים זקן ושערו מדולדל ואמר העובד כוכבים מה טיבו של זה פירש"י למה הניחוהו להזקין כל כך א"ל בכור הוא ואינו נשחט אא"כ היה בו מום נטל הרומח וצרם אזנו והתירו חכמים ופירש"י שא"ל שהעובד כוכבים להתירו נתכוון שהרי אינו יודע שע"י מום זה שיעשה בו ישחטו אותו אא"כ נפל בו מום מאליו עכ"ל ולכאור' קשה מאין ידע העובד כוכבים שיש חילוק בין נעשה בו מום מעצמו ובין נעשה בו ע"י אדם וע"כ צ"ל משום שהעובד כוכבים ראה שהיה זקן ושערו מדולדל מחמת זקנותו ושאל מפני מה שהניחוהו להזקין כ"כ והשיבו לו שברצונם לא הניחו לו להזקין אלא מחמת ההכרח שלא יוכלו לשחוט אותו אא"כ היה בו מום וע"כ אין תשובה זו מספקת למה הניחוהו להזקין כי היה להם לעשות בו מום וישחטו אותו אלא מזה הוכיח העובד כוכבים זה דאם בידים מטילין בו מום אינו נשחט על מום זה דצריך דוקא שיפול בו מום מעצמו ומש"ה מבורר לנו שלא נתכוין העובד כוכבים להתיר וכן מ"ש רש"י אפי' לא שאל אותם העובד כוכבים אלא שלפי תומם אמרו לו ראה זה לא ישחט לעולם אלא ע"י מום וכו' התם נמי היה ר"ל דמש"ה הניחוהו להזקין כ"כ שהרי א"א לשוחטו וכי' ומזה ידע העובד כוכבים דלא ברצונם הניחוהו להזקין כ"כ ומה שלא שחטו אותו משו' דיש איסור לשוחטו אא"כ נעש' בו מום מאליו והשתא אתי שפיר דקדוק לשון המשנה זכר רחלים זקן ושערו מדולדל א"ל מה טיבו וכו' אבל בנדון תשובת הרא"ש שם לא היה כך אלא דאמרו לו שאין לאוכלו בלא מום ומהי תיתי ידע העובד כוכבי' לחלק בין נפל בו מום מאליו או ע"י אדם ובודאי כיון להתירו ולפירש"י הנ"ל יש ראיה בש"ס שמתחלה חילקו בש"ס בין אמרו עד שיהיה מום בו דמשמע מאליו ובין אמרו עד שנעשה בו מום ואח"כ מסיק דגם לשון נעשה מאליו משמע הרי מבורר כפי פירש"י אבל הט"ז פי' דההיתר הוא שהעובד כוכבים סבר שצרימת אוזן לאו מום הוא כמו שהדין הוי לדידהו ע"ש ואישתמיטתיה מיניה פירש"י הנ"ל ודברי הש"ס שכתבתי לעיל דעיקר החילוק הוא בלשון בין שיהיה בו ובין לשון שנעשה בו מום וע"ש עכ"ל: 
@22(סימן שט"ז שו"ע סעיף ו') 
@11הלוקח בהמה מישראל כו' וי"א שהוא ספק בכור. @33והקשו האחרונים מדלעיל סי' ט"ז באותו ואת בנו דהמוכר צריך להודיע אמה מכרתי לשחוט ואם לא הודיע שוחט ואינו נמנע ותירצו הדרישה והש"ך ע"ש ולפי תירוצם אם הלוקח גילה דעתו שלא קנאה לשחיטה אז זה שנולד ודאי לאו בכור הוא והט"ז תירץ בענין אחר ע"ש דלפי דבריו אם היה המוכר מוכרח למכור שלא ברצונו את בהמתו ויותר ניחא ליה אם לא יקנה אותה הלוקח הרי זה שנולד אינו בכור כלל אבל יש לתמוה על הגדולים שלא עיינו במקום מוצא הדין דבש"ס עצמו הוא דפריך קושיא זו על האי בריי' דתניא באו"ב דאם לא הודיעו שוחט ואינו נמנע ומשני התם במוכר תליא מלתא הכא בלוקח תליא מילתא ופי' התוס' התם יודע המוכר שקונה לשחוט ואם אינו מודיעו עובר אלפני עור וגו' דהלוקח לא איבעי ליה לאסוקי אדעתי' שמכר אמה (פי' דספיקי טובא איכא שמא אין אם לזו ואת"ל יש לה אם שמא לא מכרה לשחיטה או ישחטנה אחר כמה ימים כמ"ש הר"ן וע"כ קי"ל שם דגם בלוקח מעובד כוכבים שוחט ואינו נמנע) אבל הכא על הלוקח מוטל לחקור אם בהמתו שקונה חייבת בבכורה עכ"ל התוס' ורש"י פי' בע"א ע"ש הרי מבואר דחילוקים היוצאי' מדברי האחרוני' הנ"ל אינם נכונים לפי תירוץ הש"ס אלא לעולם זה שנולד הוי ספק בכור עכ"ל: 
@22(סי' שע"ב סעיף א' בהג"ה) 
@11כהן ששוכב ערום וכו'. @33הוא מת"ה שהשיב כן דפשוט הוא בפרק מי שמתו ע"ש ואני תמה עליהם דאישתמיט להו דברי התוס' שם דף כ' שהקשו דנילף לדחות איסור תורה מפני כבוד מלאו דטומאת כהן דמטמא למת מצוה משום כבוד הבריו' דדוחה ל"ת שבתורה ותירצו דשאני לאו דכהונה שאינו שוה בכל ולא ילפינן לכל התורה ע"ש וכ"כ בעל המאור ושכן גרסו הגאונים להדיא בש"ס וכ"כ הרשב"א בחידושיו שם הרי מבואר דילפינן ממת מצוה לדחות לאו דטומאת כהן מפני כבוד הבריות ובש"ס מוכח שם להדיא דכבוד דמת מצוה שוה להולך ערום להלבישו מפני כבוד הבריות ובחידושי בררתי דגם דעת רש"י לדיצא הוא כן ע"כ ברור הוא לענ"ד דיכול הכהן לשהות עד שילביש החלק ובתי שוקיים אבל אסור לשהות כדי להלביש גם שאר הבגדים ועיין בתוס' ב"מ דף ל' ע"ב (ועי' בשו"ת חות יאיר סי' צ"ה וצ"ו שיישב תמיה זאת והשיג על אחד מהרבנים שהשיב עליו בזה הענין והוא השיב ידו לבאר דבריו ולתקנם ולחזקם ע"ש): 
@22(סימן ת"ב סעיף א') 
@11פסק @33מהרש"ל השומע שמועה שמת קרובו ויום השמועה הוא תוך ל' לקבורה ואחר ל' למיתה ה"ל דין שמועה רחוקה וא"צ לנהוג ז' ול' דשמועה קרובה מיום המיתה מנינן ופסקו כן הב"ח והדרישה וט"ז וש"ך בסימן ת"ב בפשיטות. והוראה זו תמוה בעיני לפע"ד דהא מבואר בדברי הרא"ש ומרדכי דשמועה קרובה מיום הקבורה מנינן וכדברי הם הסכמת הפוסקים דבפרק אלו מגלחין כתבו במעשה שאירע במגענצ"א שיהודי א' נהרג בדרך וחפשו אותו ולא מצאוהו ואחר ב' חדשי' נתייאשו מלבקשו עוד די"א בנתייאשו אחר ל' אין נוהגין ז' ול' כמו בשמועה רחוקה והביאו ראיה מהא דאמרינן באה לו שמועה ברגל ואחר הרגל נעשית רחוקה אינו נוהג אבילות אלא יום א' והם השיבו עליהם דלא דמי דהתם גבי שמועה רחוקה היינו טעמא דמשעת קבורה חל עליו חיוב אבילות ואע"ג דלא ידע כל ל' יום קרוי אבל דגרסינן בירושלמי ויתמו ימי בכי אבל משה ימי אלו ז' ימי אבלות אבל אלו ל' יום וכשנודע לו בתוך ל' יום חל עליו אבילות גמור ומונה ז' ול' וכשנודע לו אחר ל' אין עליו אבילות הלכך כששמע ברגל הואיל וברגל לא נהיגא אבלות ה"ל כמו ששמע אחר הרגל שכבר כלו ל' יום אבל היכא שנפל לים או אכלתו חיה ולא נקבר ה"ל כל הימים שלא נתייאשו כמי שמתו מוטל לפניו לקברו ואין אבילות חל עליו כלל וכשנתייאשו הוי כמו יום קבורה ואז חל האבלות עכ"ל הרא"ש דמרדכי והכי קי"ל בסימן שע"ה הרי מבואר דשמועה רחוקה לא הוי אלא כששמע אחר כלות ימי האבלות מיום הקבורה אבל תוך ל' לקבורה אף שהיא אחר ל' למיתה הוי תוך ימיו האבל ותדע דהא ודאי אם שמעו שקרוב שלהן נהרג וכבר עברו ל' יום אבל עדיין לא נתייאשו מלבקשו בודאי אם ביום השמועה נתייאש צריכים לנהוג ז' ול' מאותו היום ואם יש אחד ששמע גם כן באותו היום אחר שנתייאשו פשיטא דגם הוא צריך לנהוג ז' ול' כיון דביום א' שמעו כלן ה"ל לגבי השני גם כן כשמועה קרובה ואע"פ שהוא שמע אחר שנתייאשו והוי כשומע אחר הקבורה והרי כבר הוא אחר ל' מיום המיתה ומדברי הרז"ה שהביאו ראיה לאו כלום הוא דמבואר בדבריו אף דהרגל מבטל גזירת ל' היינו למי שנהג אבלות קודם הרגל אבל מי שלא שמע ה"ל הרגל כחול לגביה ונחשב כמו תוך ל' ע"ש ואל יטעוך לשון הרא"ש ומרדכי ונ"י שכתבו דמשכחת לה אי חל כ"ט בשבת ע"ש ואי מיום הקבורה מנינן איך אפשר דקבורה בשבת הואי ל"ק מידי דמשכחת לה בנהרג ונתייאשו בשבת מלבקשו וכה"ג צ"ל בפלוגתא דאבא שאול וחכמים בחל שמיני בשבת ואוקמוה בירושלמי גם כן בשנהרג ובשבת נתייאשו וכו' הביאו הרא"ש שם. סוף דבר ברור הוא דשמועה קרובה מיום הקבורה חשבינן ולא מיום המיתה עכ"ל ובנה"כ חזר בו ג"כ וכתב שאין דברי מהרש"ל מוכרחים וצ"ע שהוציא כן מדברי רבינו ירוחם והרי רבינו ירוחם גופיה כתב להדיא בדין זה להפך וז"ל בנתיב כ"ח ח"ג שמועה רחוקה נקראת ששמע שמת לו מת ושמעה אחר ל' יום לקבורתו כו' ע"כ. הרי להדיא דמונין מיום הקבורה וצ"ע עכ"ל): 
@99[הרחמן הוא יגדור פרצת עמו ישראל ויברך אותם בשלום] 
