
@00הגהות וחידושים מאא"ז הגאון המפורסם וכו' כש"ת מו"ה זאב וואלף זללה"ה שהי' אב"ד בגאלדינגען וטעלז בעהמ"ח הגהות בן אריה על ש"ס ואלפסין שנדפס בשס"ן החדשים. והגהות "בן אריה" על או"ח וחו"מ שנדפס סוף ספר תמים דעים (ובן אריה על הרמב"ם) וחיבור על הבה"ג וחיבור על הבעל העיטור ועוד חיבורים אשר בכתובים: העתקתי וסדרתי בע"ה נכדו אריה ליב חונה בקראטינגא: 
@22סי' כ"ה בטור ולא יפסיק ביניהם כו' אפי' לענות אמן יהי שמי' רבא וקדושה נ"ב וע' תנחומא סוף פרשה בא: 
@22סי' כ"ז טור סוף הסימן. ושיעור רחבן כאורך שעורה נ"ב וכן הוא בתנחומא סוף פ' בא. ובבה"ג ה' תפילין ע"ש. וע' תו' מנחות ל"ה ע"ב ד"ה וכמה: 
@22סי' נ"ג. בבית יוסף ד"ה סומא יכול כו' ורבינו ירוחם כתב שאינו עובר לפני התיבה כו' נ"ב פסק כן על פי הנוסחא שברי"ף במתני' מגילה פרק ד' פ' הקורא עומד [דף ט"ו ע"א] אבל אינו קורא בתורה ואינו עובר לפני התיבה ואינו נושא את כפיו וע"ש בחידושי אנשי שם [ובהגהת הב"ח על הרי"ף] וע"ש ברבינו ירוחם נתיב ג' חלק ז' בתחלתו וריש נתיב י"ג והביא שם ברבינו ירוחם שכן הוא בילמדינו [הוא מדרש תנחומא] פ' תולדות פסוק ויהי כי זקן יצחק ותכהינה עיניו כו' וע' ב"י סי' קכ"ח [ומש"ש]: 
@22סי' נ"ח בית יוסף סוף ד"ה ועל מה שכתב רבינו בשם הרמב"ם כו' עישור שעה אחת [לענ"ד יש לפרש גירסה זאת עישור שעה שכוונתו ע"פ הירושלמי פ"א דברכות הלכה ב' שהוא משעה שהשמש מטפטפת עלראשי ההרים עכ"ל וכ"כ רבינו יונה ברכות פ"א משנה שניה בזה"ל והנץ החמה הוא מלשון הנצו הרימונים (שה"ש ז' י"ג) כלומר עד שעה שהחמה מתחלת לזרוח בראשי ההרים עכ"ל והוא מעט זמן קודם שנראה עלות השמש לאדם העומד על הארץ. ובספר תבואת שמש בחלק מבוא השמש העיד שבמקומות הגבוהים בירושלים נראה שם זוהר השמש קודם שנראה גוף השמש לאדם העומד על הארץ. בכדי שבעה או ששה מינוטין ע"כ. שהוא עישור שעה בקירוב. והרמב"ם הודיענו דין הירושלמי הנ"ל ושיעור זאת לפי הזמן ולכן כתב ושיעור זה (פי' הנץ החמה שהוא לשון הנצה כנ"ל) שיעורו כמו עישור שעה קודם עלות השמש לעיני האדם הקורא את הק"ש העומד על הארץ]: 
@22סי' קכ"ח. בית יוסף סוף ד"ה ומשמע דאפילו סומא ב' עיניו כו' ואע"פ שמדברי רבינו ירוחם לא משמע הכי כו' נ"ב יש לומר שפסק כן על פי הנוסחה שברי"ף במתני' מגילה פ"ד פ' הקורא עומד [דף ט"ו א'] אבל אינו קורא בתורה ואינו עובר לפני התיבה ואינו נושא את כפיו ע"ש בחידושי אנשי שם וע"ש ברבינו ירוחם נתיב שלישי חלק ששי ונתיב י"ג חלק ראשון ע"ש. ועמ"ש למעלה בסי' נ"ג: 
@22סי' ר"ב בטור ואינו נראה מה שכתב שאם שתה אותו לבדו שיברך עליו כו' נ"ב גם הבה"ג כתב כהרמב"ם וז"ל משח זיתא בעיני' אי דשתי לי' ולא כלום דהוא שהכל עכ"ל [פי' שהבה"ג ס"ל מקום שנאמר ולא כלום היינו שאינו מברך ברכה חשובה רק שהכל וכמ"ש הבה"ג למעלה שם גבי אהיני מרירי וז"ל ולא כלום וכל ולא כלום בברכות שהכל עכ"ל וכעין שכתב הרי"ף פ' כיצד מברכין לענין אורז והרא"ש שם סי' ח' וז"ל וקי"ל דכל ולבסוף ולא כלום מברך עליו בורא נפשות כו' וכן פירש"י דף ל"ז ע"א שם ד"ה ולא כלום וע"ש במעדני יו"ע על הרא"ש שם בשם הרשב"א וע' ביאור הגר"א ז"ל סי' ר"ח ס"ק י"ט]: 
@22סי' רכ"ט. בית יוסף ד"ה הרואה חמה בתקופתה כו' בפ' הרואה כו' נ"ב בגמ' איתא ואימת הוה אמר אביי כו'. והבה"ג השמיטו [שלא הביא רק [או"ח ח"ד הברייתא דהרואה חמה בתקופתה לבד ודברי אביי לא הביא כלל] וכן הרי"ף השמיטו ונראה שלא הי' כ"ז בגירסתם וכן נראה מדברי הערוך ערך חמה שהביא שני פירושים בזה [וגם מהרא"ש שלא כתב רק מכ"ח שנה לכ"ח שנה ויתר דברי אביי השמיט מבואר דלית לי' הגירסא לדברי אביי הנ"ל וכן מחידושי הריטב"א ר"ה כ"ז א' דפסק שבתשרי נברא העולם מוכח דלית לי' להגירסא לדברי אביי וכן מוכח מהר"ן פ"א דר"ה על מתני' שבארבעה פרקים העולם נידון שחקר אם בניסן נברא העולם או בתשרי ולא הביא מדברי אביי הנ"ל מוכח דלית לי' גירסא הנ"ל. וע' חתם סופר או"ח סי' נ"ו. וע' מ"ש בזה בבן ארי' על שו"ע או"ח סימן זה]: 
@22סי' רס"א בית יוסף ד"ה ומ"ש וזמנו כו' תירץ ר"ת דשני שקיעות הן כו' ע' מה שכתב בזה בהגהות בן ארי' על השולחן ערוך אורח חיים סימן זה: 
@22סי' רצ"ו מקידושא לאבדלתא הלכך מאן דאית לי' חד כסא כו' נ"ב ע' מהרש"א פסחים קי"ג ע"א על התוס' ד"ה דמשייר כו' ומה שהקשה שם המהרש"א על הטור ממ"ש בשבת כ"ג ע"ב דנר חנוכה עדיף משום פרסומי ניסא אמאי לא קאמר משום דמצי לקדש אריפתא מתורץ בדברי הר"ן שם יעו"ש ובחידושי הרשב"א שם. וכן לשון הבה"ג בה' חנוכה הדר פשטא נר חנוכה עדיף משום פרסומי ניסא דאפשר דמקדש אריפתא עכ"ל צ"ל ג"כ כפי' הר"ן שם. וע' מ"ש הב"ח בסי' תרע"ח בפי' דברי הר"ן הנ"ל. וע"ע ביאור הגר"א ז"ל בה' מגילה סי' תרפ"ז ס"ק ו'. ובשאילתות פ' וזאת הברכה סי' קס"ו איתא בזה הלשון ומאן דלית לי' חמרא מקדש אריפתא ונפיק ידי חובתו דכתיב לקדשו עכ"ל משמע לכאורה מדבריו דמדאורייתא בעינן דוקא על היין או על הפת אם אין לו יין ומצוה מן המובחר על היין]: וכן יש לכוין דעת הבה"ג הנ"ל וגם דברי הר"ן הנ"ל (ודלא כב"ח הנ"ל) וכן יראה מלשון חידושי הרשב"א בשבת כ"ג ב' על הא דנר ביתו וקידוש היום כו' ע"ש. וגם מתורץ בזה סוגי' דנזיר [דף ד' ע"א ע"ש תוס'] דהא איכא לקיומי מדאורייתא בפת ע"ש היטב. וע"ע רא"ש בפ' ערבי פסחים [סי' ה'] במה דפליג על רבינו יונה ומשמע לכאורה דס"ל דקידוש במקום סעודה דאורייתא משמע ג"כ דלכתחילה צריך יין או פת מדאורייתא וע' שאגת ארי' סי' כ"ב וע' מג"א סי' רע"א ס"ק א' [וע' חידושי רע"א על מג"א שם. וע' חידושי רע"א סי' רס"ג על המג"א ס"ק ד' וע' שאגת ארי' סוף סימן ס'] 
@22סי' תכ"ח בלוח קביעות השנים שנדפס בטור אחר סי' תכ"ח. נ"ב ע' פרי חדש. [בלוח שבטור כאן מסודר הקביעות שכל שלשה עשר מחזורים קביעותם שוה והוא מה שקראו הלבוש עיגול דרב נחשון גאון. אך הלבוש העתיקו וכתב על זה בזה הלשון המון מן המעברים כו' ואמרו שכן חוזר הקביעות לעולם אבל כשתדקדק היטב תמצא שאינו כן כו' עכ"ל. וכן בהביאור להרמב"ם ה' קידוש החודש סוף פרק שמיני בד"ה ואם מעוברת היא כו' כתב שם בזה הלשון. וזה העיגול של ר' נחשון ז"ל שהוא מן י"ג מחזורין שאמרו שהוא חוזר חלילה עד עמוד הכהן לאורים ותומים הזהר בו שלא תטעה מפני שאין הדבר כן מפני חסרון אלו התשע מאות וחמשה חלקים כו' ע"ש באריכות וכן כתב בסוף הדיבור שם וז"ל ואלו לא חסרו אלו החלקים והם תתק"ה חלק בכל י"ג מחזורים היו המולדות והסימנים חוזרים חלילה תמיד בכל י"ג מחזורים ועכ"פ אי אפשר שיהיו הי"ג מחזורים חוזרים חלילה לא במולדות ולא בסימנים מפני חסרון תתק"ה חלקים כמו שהודענו עכ"ל. וכן כתב בספר יסוד עולם מאמר רביעי פרק יוד בסופו כי מה שסוברים שכל הי"ג מחזורים הם בשוה הוא רק ברוב השנים אבל לא בכולם ולכן אין לסמוך על עיגול זה של י"ג מחזורים עכ"ל באריכות. וכן בפר"ח השיג על הלוח שבטור כאן ופירש השנים איך עולה לפי חשבון וכמ"ש בספר תיקון יששכר והזהיר מאוד מאוד שלא לשמוע לסדר הקביעות של הלוח שבטור על שנים ידועות וע"ש. וצריכים מסדרי הקביעות להזהר בהם. (והשנים שאינם כראוי הם מאלה אשר יפול בהם מול ראש השנה בערך קרוב לחצות היום יעו"ש) ואלה הם השנים שלפי הפרי חדש אינם כפי הנראה מלוח שבטור של י"ג מחזורים הנ"ל. שנת תרס"ב. תרס"ג. תש"ז. תש"ח. תתמ"ז. תתמ"ח. תתנ"א. תתנ"ב. תתק"ב. תתק"ט. תתק"י. תתקכ"ט. תתק"ל. תתקל"ג. תתקל"ד. תתקל"ה. תתקנ"ד. תתקנ"ה. וע"ש עוד בפרי חדש כאן [וע"ע בספר עתים לבינה דף נ"ח ע"א וע"ב. וכן בספר חורב בלוח שלו עמוד רי"א כתב ג"כ על שנת תרס"ב ותרס"ג כמו הפר"ח]: 
@22סי' תמ"ג ואם לא מכרו צריך לבערו בזמן איסורו אפי' אם אינו חייב באחריותו נ"ב וכן הוא בשאילתות פ' צו סי' ע"ח. ולשון הבה"ג בפרק שני ואי לא מזבין לי' כו' שריף לי' שהכל מצווין לבערו עכ"ל. ומ"ש שהכל מצווין עלי' לבערו הוא לשון הגמרא בבא קמא דף צ"ח ע"ב וע' צל"ח דף כ"ט באריכות: 
@22סי' תצ"ד טור ביום חמשים לספירת העומר כו' [ע' מ"ש בזה בבן ארי' על שבת דף פ"ז]: 
@22סי' תקי"ב בבית יוסף בד"ה אנשי כו' שמעמיד דברי הרמב"ם באומרו שלא הי' בגירסת ספריו ופליגא כו' נ"ב גירסת הבה"ג מסייע לי' לריב"ל ונראה שכן הי' גירסת הרמב"ם ג"כ. ומה שאמר מסייעא כו' הוא מהברייתא שאסרינן מלכם ולא לעובדי כוכבים לכו"ע. וכן מורה לשון הטור אחר שהביא דעת הבה"ג והרמב"ם שפסקו להא דרב [כ"ה גירסת הרי"ף והבה"ג רב. אבל גירסתינו רב הונא] כתב וז"ל ואינו כן לפי גירסת הגמרא שלנו. עכ"ל [מבואר דס"ל דגירסתם הי' באופן אחר מגירסא שלנו] [ולהגירסא הנ"ל צריך לפרש מסייע קאי מדברי הברייתא דסליק מינה שמבואר שם דס"ל לכם ולא לעבודי כוכבים ואסור מדאורייתא ומסייע לי' לריב"ל דס"ל ג"כ דהוא דאורייתא דגזר שמא ירבה בשבילו גזרה משום דאורייתא שאל"כ ה"ל גזרה לגזירה וע' גמרא ריש המסכת [ביצה] ג' א' הא גופה גזרה כו' וע' תו' חולין ק"ד ע"א ד"ה ומנא כו' וע' ביאור הגר"א ז"ל או"ח סי' תקי"ב ס"ק ו']: 
@22סי' תקמ"ט בית יוסף ד"ה ור' עקיבא כו' ולא רצה הפסוק לשנות מכמו שהיו סבורים. עכ"ל [יש להוסיף לומר בזה שהמקדשים את החודש הם שטעו וקי"ל כל מה שעשו אפי' בטעות מה שעשו עשוי וכמ"ש בר"ה כ"ה אתם אפילו שוגגים אתם אפילו מוטעים ע"ש ור' יהושע עשה מעשה ללכת ביום שהי' ראוי להיות יו"כ לפי חשבונו ע"ש ומשום שכן גזרת הכתוב דכן הלכה לענין קידוש החודש שכמו שקובעים אפי' בטעות כן הוא ולכן גם הכתוב כתב לפי חשבון שנעשה ע"פ טעותם לפי שכן הוא לדינא ג"כ. אבל בדין שמים נתגלגל ליום החייב יום שנשתברו הלוחות ליום שהי' ראוי להיות י"ז אם לא היו טועים. וע' חידושי אגדות מהרש"א תענית כ"ח ב' מה שכתב בזה. ועוד יש לפרש מ"ש בירושלמי קלקול חשבונות הי' שם. שכל ימי המצור מחמת הצרות לא ישבו הב"ד כלל לקדש החודש (או מסיבה אחרת) ובעת שהיו מקדשים ע"פ הראי' אם לא קדשו ב"ד החודש היו ממילא כל החדשים מעוברים של שלשים יום. וימי המצור היו י"ח חדשים מעשרה בטבת עד ט' תמוז השני ולפי הראוי להיות ע"פ הרוב א' מלא וא' חסר והם היו כולם מעוברים א"כ נתאחר במשך ימי המצור שמונה ימים וא"כ מה שהי' ראוי להיות י"ז תמוז נעשה ט' בתמוז וע"פ דין היו ט' תמוז כמ"ש אתם אפי' שוגגים אתם אפי' מזידים ע"ש בר"ה כ"ה שם כנ"ל ולכן כתב הכתוב ט' תמוז אבל בדין שמים לענין אם חייב הי' אם הראוי להיות י"ז תמוז וכנ"ל וז"ש בירושלמי קלקול חשבונות הי' שם וכנ"ל והירושלמי הוא בתענית פרק ד' הלכה ה' וע"ש עוד]: 
@22סי' תק"פ כתב בה"ג אלו הימים כו'. בבה"ג לפנינו יש כמה שינויים [וע' אלי' רבא]: 
@22סי' תקפ"ב בבית יוסף ד"ה ויש מהגאונים כו' אבל מה שכתב דלדעת בה"ג אומר בספר חיים כו' לא ראיתיו בשום מקום עכ"ל נ"ב לפנינו מפורש כן בבה"ג קרוב לסוף פרק חמישי דברכות כלשון הטור שבכאן [וע' בב"י חו"מ סי' קע"ה שכתב הב"י שם ובדקתי בבה"ג כו' הרי שראה הב"י את הבה"ג ואולי לא הי' בגירסתם וצ"ע]: 
@22סי' תקפ"ה טור סוף הסימן מריעין לה בסופה כו' ומפרש בה"ג דלא דאיקלע בשבתא אלא דאתיילד אונסא עכ"ל. נ"ב הקשה בט"ז סי' תקפ"ה ס"ק ז' דהא אונס רחמנא פטריה. ונראה דלא קשה מידי דהא לאו משום ביטול המצוה דתקיעה מרעין לה בסופה. דעל זה ודאי אונס רחמנא פטריה [כמ"ש נדרים כ"ז א'] אלא דמחמת שלא תקעו ולא ערבב השטן נענשים על שאר עבירות שהשטין עליהם השטן וזה פשוט. אך זה קשה לכאורה דא"כ גם אם מיקלע בשבת נמי דאף דלא תקעו מחמת תקנתא דרבנן מ"מ לא ערבב השטן. וצ"ל דכיון דתקנו רבנן לומר פסוקים של שופרות ותרועות וסמכו אקרא דזכרון תרועה מערבב השטן על ידי הפסוקים כמו על ידי שופר ממש. דהפסוקים [וזכרון תרועה] נחשבים כמו התקיעות. משא"כ כשלא תקעו מחמת אונס אף שאמרו הפסוקים כיון דבחול לא תקינו רבנן שיהי' הפסוקים כמו התקיעות [לא מתערבב שטן]. והוכרח הבה"ג לזה משום דלא תקשי היכי מתקני רבנן בתקיעות שלא לתקוע בשבת ואתילידי תקלה וסכנה להיות ח"ו מריעין בסופה משום דלא מעורבב השטן וכדמקשינן בפ' ערבי פסחים ק"ט ע"ב גבי ד' כוסות היכי תקנו רבנן מילתא דאתו לידי סכנה ע"ש אלא ע"כ דבכה"ג מיערבב שטן מחמת הפסוקים [וזכרון תרועה] וכנ"ל [פי' כי בשבת מה שאין ישראל תוקעין הוא לפי ששומרים את השבת משמרת למשמרת ושומעין לדברי חכמים שלא לעשות מה שאסרו לתקוע בשבת וכמו שציוה ד' לא תסור כו' (ע' ברכות י"ט ע"ב) א"כ פשיטא שהדין נותן שלא יפסידו על ידי זה וכ"ש בהנהגה הרוחניות ולכן גם על ידי הפסוקים וזכרון תרועה יגער ד' בשטן וימנע אותו מלקטרג כפי שיעור מניעת הקטרוג שהיו מרווחין אם היו תוקעין ממ"ש כדי שלא יהיו שומרי תורה ומצוה ניזוקין על ידי שמירת התורה ודברי חכמים או שדוחה השי"ת הדין על יום מחר יום שני של יו"ט של ר"ה שאז יוכלו לתקוע ובזה תקון חכמים שיהי' הפסוקים תועלת שלהם כמו התקיעות ועל דרך שאמרו במכות כ"ג ע"ב שעשו ב"ד שלמטה והסכימו ב"ד של מעלה על ידם. וענין ערבוב השטן מפורש בזוהר שרק טענותיו מתערבבות. פי' שיסודות טענותיו הוא רק על פי חוקי המשפט והדין. אבל ע"י מצות השופר שעולה לזכרון עקדת יצחק ומתן תורה ועוד טעמים מתעורר רחמים למעלה ומשתף ד' ית' חסד ורחמים עם הדין וכמ"ש מ"ר אמור פ' כ"ט שעל ידי מצות שופר שכרה שד' ית' עומד מכסא דין ויושב על כסא רחמים ע"ש ועי"ז מתערבבין טענות השטן שאין להם מקום כשדנין בחסד וז"ל הזוהר אמור צ"ט ע"ב (ברע"מ) פקיד למתקע בשופר בגין לאתערא רחמי כו' כד ההוא קלא כו' כדין כל טענות דקטען ההוא מקטרגא מיתערבבי עכ"ל וז"ל הזוהר וירא דף קי"ד ביומא דר"ה כו' דדינא אשתכח בעלמא איהו קאים לקטרגא וישראל בעיין לאתערא בשופר כו' והאי קול סלקא עד אתר דכרסייא דדינא יתבא כו' וקוב"ה אתער רחמי כו' ואתתקן עלמא ורחמי אשתכחו וההוא מקטרגא אערבב דחשיב לשלטאה בדינא ולקטרגא בעלמא וחמי דמתערא רחמי כדין אערבב ואתשש חיליה ולא יכול למיעבד מידי וקוב"ה דאין עלמא ברחמי כו' אתחברו רחמי בדינא ועלמא אתדן ברחמי עכ"ל הזוהר שם. ולכן כשחל בשבת ה' ית' מעורר רחמים ע"י אמירת ישראל את הפסוקים וזכרון תרועה כמו שהי' מעורר רחמים על ידי השופר וממילא מתערבבים טענותיו על דרך הנ"ל. ועד"ז יש לפרש ג"כ המאמר שהביא הטור למעלה בהיל ולא בהיל כו' שמתיירא שע"י מצוות השופר שמתעורר רחמים מתיירא אולי ירחם ד' על עמו ועבור מצות תקיעת שופר יקיים להם הבטחתו ביום ההוא יתקע בשופר גדול ובלע המות לנצח וכנ"ל: 
@22סי' תקפ"ו והיינו דאמרינן שיעור שופר טפח דהיינו ד' אצבעות כו' נ"ב ע' בנדה דף כ"ו ע"א ברש"י שם ד"ה שיאחזנו אחיזה אית בה טפח שהטפח ארבע אצבעות בגודל עכ"ל וט"ס שם ברש"י וצ"ל אחיזה אין בה טפח כו' וכוונתו כמ"ש הטור כאן והר"ן וכן קבלתי ממורי ורבי הגאון מו' יחזקאל ז"ל [וכן הגיה הב"ח שם] אך לכאורה קשה הא דאמרינן במו"ק דף כ"ב ע"ב גבי קריעה דכתיב ויחזק דוד כו' ואין אחיזה פחותה מטפח וע"ע חולין דף קכ"ג ע"א. וזה לכאורא סותר דעת הטור כאן והר"ן. ויש לומר דאחיזה מצומצמת בודאי פחותה מטפח וכמ"ש הטור אבל לגבי קריעה בעינן אחיזה מרווחת כדכתיב ויחזק וכן הלשון בירושלמי מו"ק [פ"ג ה"ז] אין חזקה פחות מטפח לכן בעינן טפח שלם ואפשר דלפ"ז יש לכוון טעמא דר' יהודה במו"ק כ"ו ע"ב דס"ל תחלת קריעה ג' אצבעות [היינו ג' גודלין] וכתבו שם התוס' לא ידענא ממאי מפיק טעמא ע"ש די"ל דר' יהודה סבר דבאחיזה מצומצמת משערינן והוה רק ג' אצבעות היינו ג' גודלין בקירוב. וע' פירש"י סוף פרק מי שהוציאוהו עירובין דף נ"ב ד"ה מפני הטועין והאחיזה טפח וחצי וצריך לחלק בין אחיזה דחבל דזה מושך לכאן וזה מושך לכאן בעי אחיזה טפי מטפח: 
@22סי' תרכ"ה בטור והסוכות שאמר הכתוב שהושיבנו בהם הם ענני כבודו כו' נ"ב ע' ביאור הגר"א ז"ל על שיר השירים א' ד'. על פסוק מישרים אהבוך. [וז"ל הגר"א ז"ל שם. ובזה יתורץ מה שהקשו למה אנחנו עושין סוכות בתשרי כיון שהוא נגד היקף ענני כבוד הי' ראוי לעשות בניסן כי בניסן הי' תחלת היקף עננים אבל נראה לפי שכשעשו העגל נסתלקו העננים ואז לא חזרו עד שהתחילו לעשות המשכן ומשה ירד ביו"כ ובמחרת יו"כ ויקהל משה וציוה על מלאכת המשכן וזה הי' בי"א תשרי וכתיב והעם הביאו עוד נדבה בבוקר בבוקר ב' ימים הרי י"ג בתשרי ובי"ד בתשרי נטלו כל חכם לב ממשה את הזהב במנין ובמשקל ומט"ו התחילו לעשות ואז חזרו ענני כבוד ולכך אנו עושים סוכות בט"ו בתשרי עכ"ל הגר"א ז"ל ונראה שהתחילו במלאכות שמותרים משום מתוך שהותרה לצורך כו' ע' שבועות ט"ו ב'. ע' תוס' פסחים ה' ב' ד"ה לא אמרינן כו' וביצה י"ב א' תד"ה ה"ג כו' דהמצוה נקראת צורך יו"ט כו' ור"ע דלית לי' מתוך בפסחים ה' ב' לשיטתו בסוכה י"א ב' דדרש סוכות ממש עשו להם ע"ש]: 
@22סי' תרל"ט אוכלין אכילת עראי כו' וכמה אכילת עראי עד כביצה מפת וביצה בכלל נ"ב גירסת הבה"ג (בפרק שני) ש"מ פחות מכביצה לא בעי סוכה ולא בעי ברכה הא כביצה בעי סוכה כו'. וכן הוא ג"כ הלשון בסמ"ג עשין מ"ג מבואר מזה דדעתם דכביצה חייב בסוכה והא דאמר אביי לעיל דף כ"ו ע"א כדטעם בר בי רב כו' היינו פחות מכביצה וכן הוא להדי' בסמ"ק סי' צ"ג וזהו פחות מכביצה עכ"ל ובספר מאה שערים שער י"ט. וכן הוא בהגהת מרדכי שבת פ' כל כתבי [פחות מכביצה] ע"ש וראיתי בביאורי סמ"ג להרא"ם שכתב בשם ר' ישעי' הראשון ז"ל דשיעורי דאביי הוה פחות מכביצה ולפ"ז צריך לגרוס [סוכה דף כ"ז ע"א] לימא תהוי תיובתא דרב יוסף ולא יותר [ודלא כגירסתינו תיובתא דרב יוסף ואביי דלאביי לא קשי' מידי ואדרבא מסייע לי' ורק קושי' על רב יוסף שאמר כ"ו א' תרתי או תלת ביעי]. וההוא דחיה דגמ' כ"ז א' שם אליבא דרב יוסף קאמר לה אבל לאביי צריך לפרש הא כביצה בעי סוכה ובעי ברכה עכ"ל. והיא גירסה נכונה. וע' ביומא דף ע"ט מבואר שם להדיא דסתמא דתלמודא וכולהי אמוראי דהתם הכי ס"ל דכביצה בעי סוכה ע"ש. וע' ביאור הגר"א ז"ל או"ח סי' רצ"א ס"ק ב' וע' בה"ג ה' שבת פ' ט"ז פ' כל כתבי וז"ל שם מקיים שלש סעודות כו' ושארי המוציא ואכיל כביצה ומברך עכ"ל וע"ש בר"ן ובטור ושו"ע סי' רצ"א ומג"א שם ס"ק א' ולהנ"ל מ"ש הבה"ג כביצה הוא כפשטן כביצה דווקא. ולפי' הנ"ל מ"ש שם בסוכה כ"ז א' ודלמא כו' הוא רק דחי' בעלמא וע' תוס' חולין ל"ג ב' ד"ה ודלמא וע' תוס' סוכה כ"ו א' ד"ה תרתי כו' כדטעים בר בי רב היינו כביצה שאין בית הבליעה מחזיק יותר כמ"ש ביומא דף פ' ע"א וע' מסכת דרך ארץ [פרק ששי] והובא בשו"ע או"ח סי' ק"ע ס"ז לא יאכל אדם פרוסה כביצה ואם אכל הרי זה גרגרן וע' בטור ושו"ע סי' קס"ז סעיף א' ובהגר"א שם ס"ק ח' ולדעת הפוסקים צ"ל דהתם בשעת אכילה מיירי אבל בר בי רב דבעי למטעם ולעיל לכלה מחמת טרדת המצוה ומהירות דרכו לבלוע כביצה בפעם אחת וזה דוחק וע' בספר מורה צד"ק: 
@22סי' תרמ"ו טור תלתא בחד קינא כו' נ"ב בבה"ג בה' לולב איתא בזה הלשון והיכי דמי הדס שוטה דרברבן טרפיה ופתיין עכ"ל. ודבר זה לא מצאתי בפוסקים: [וע' בספר עלית אליהו סוף מעלות הסולם אות כ"ד וע' בשערי תשובה ס"ק ג' בענין אין ענפיו חופין את עצו שאין ראשו של זה מגיע לצד עקרו של זה ע"ש]: 
@22סי' תרפ"ח בית יוסף בד"ה שדרו כו' והמרדכי כתב בריש מגילה תני' בתוספתא פ"ק דמגילה היוצא בשיירא והמפרש בספינה קוראין בי"ד וכ"כ בה"ג. נ"ב לפנינו בבה"ג ה' מגילה איתא בזה הלשון והיוצא בשיירא והמפרשין בספינה קורין מאחד עשר ואילך עכ"ל וע' בבעל המאור ובר"ן: 
@99סליק הגהות בן ארי"ה על טור אורח חיים התודה והשבח לד' ית"ש: 
