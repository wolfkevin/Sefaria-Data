
@22סימן קיט 
@11סעי'@33 ו' בהגה (אבל ר"ג החרים) כשלא נתקיים הגירושין נקי השליח מחרם דרגמ"ה ז"ל. כי מצד אין שליח לדבר עבירה (בניד"ב ז"ל ובזכרון יוסף ז"ל יש פלפולים אם על ידי שאין שליח לדבר עבירה השליחות בטל מעיקרא. וחילקו שם בין היתר דרש"י ז"ל ברבית על ידי שליח. ועל כל פנים אין שליח לדבר עבירה דרבנן גם כן ובנוד"ב ז"ל שם כמדומה שהכריע שחרם דרגמ"ה ז"ל יש בו איסור דאורייתא) הבעל נקי היטב מהחיים. גם כשנגמר הגירושין וחל רק על השליח. ומכל מקום אין זה מוכרע כי אולי כן הוא התקנה שכשמשלח והיתה נתינה חל למפרע על הבעל החרם. ולא שייך בזה אין שליח לדבר עבירה כי על עשיתו השליח חל למפרע ומכל מקום סברא שעל השליח גם כן חל כי רק עשייתו היא הגורמת ואינה בשליחות להא מלתא מצד אין שליח לדבר עבירה. אין לפני ספר הק' נוד"ב לעיין בו בזה כעת והעדים כשאינו בסגנון ב' עברי דנהרא אין בהם איסור לפני עור לא תתן מכשול רק כמסייע ידי עוברי עבירה סתם. וכן הכותב גט והחותמים והמסדר על מנת לגרש בעל כרחה ולא ידעו בבירור שיש בזה דרך אפרושי מאיסורא והבעל אינו נאמן באמרו שיש לו צד איסור על אשתי. ולומר דהוה ליה ספק דרבנן כיון שאין בזה לפני עור לא תתן מכשול מדאורייתא. או אם החרם אינו סגנון דאורייתא. אין זה מועיל כי ספק דרבנן אסור לכתחילה גם יש לומר כי יש חזקת כשרות להאשה. גם רחוק שהסיתוה אחרים שלא לרצות. ואלו רצתה לא הי' מכין גט באופן בעל כרחה. ולפעמים יש להבעל מיגו שהי' אומר שמכין על דעת שתקבל ברצון כי הושווה עמה לשלוח לה גט ועל ידי זה אומן באמרו שהיא אסורה עליו. ויש על ידי זה זכות על המסדר והכותב והחותמים. אך לא על השליח ועידי מסירה. אך כשנתינת הגט לא היתה כהלכה אין שום חרם חל וכשהוא ספק. הבעל אסור להנשא עד אחר גט ודאי כשר ולהרחיק ד' אמות מהשליח עד אחר קבלתה גט ברצון יש לומר שבספק כזה יש להקל כי אין זה לכתחילה רק דיעבד בהלבנת פני השליח ובושה שכנגידא. ומצטרף גם כן ספק שהיסיתוה לומר שאינה רוצה ושאולי יש עליה איסורא בצד מה ולספק ספיקא יש מקום לצרף גם מה שיותר נוטה להחמיר וכמ"ש במק"א בזה: 
@11שם@33 (שלא מדעתה) נשאלתי באיש שאשתו מאיסה עליו והיו תולים שסגנון בית אמה גורם זה. ואמרו לה שתסע לבית אביו לעירו ואמרה שישלישו לה סך מסוים כי חוששת ששם יגרשנה בעל כרחה אם נוציא מזה משמעות שכשיתן לה סך זה הגט לרצונה. ויהי' מותר לגרשה סתם על מנת ליתן לה סך זה ואמרתי שאין לגרשה כי אם ברצונה מפורש ושיוחילו לישועת ה'. והרי אלו הי' רצונה להתגרש בסך זה. מדוע לא יעשו פשר כן ושתקבל הגט בבית דין אלא ודאי שכשישאלוה אם תקבל הגט. כפי האומדנא תאמר שגם בכפל סך זה לא תקבל הגט. הרי ממילא מה שאמרה שתסע אחר השלשת הסך הוא רק מצד שמה דאפשר לתקוני רוצה שתהי' בטיחה על ידי זה ביותר. ומכל מקום בטוחה גם כן בלאו הכי שמסתמא לא יגרשו בעל כרחה. או שלח יעלה בידם גט. או שתרגיש ולא תקבל לידה וגם שיש לה פחד שמא יגרשה יש גם כן צד שמא שם יתווך שלים כרצונה ותשוקתה ולזה רוצה ליסע אחר ההשלשה ומה שכתבתי במק"א צד זכות על ידי ספק שמא בלבה היא מרוצה. כדי שלא להכשילו ושלא יהיו בני שנואה. ובבחינת מה שכתב הרמב"ם ז"ל בהא דכופין עד שיאמר רוצה אני שמסתמא לב עמוק בוחר בהראוי. אין זה להלכה למעשה לכתחלה בשום אופן. וכתבתי שם רק צד זכות קצת על דיעבד להקל קצת מהעונש על ידי סברא זו. אך לכתחלה גם בשעת הדחק. אין להקל כלל בזה והוא בבחינת מה שאמרו חז"ל רצה שלמה המלך ע"ה לדון על דברים שבלב יצאה בת קול ואמרה וכתוב יושר דברי אמת ומכל שכן כשמחשבתה ניכרת שאינה רוצה וכל שאין לה רצון בסך זה. גם שבסך מרובה אמרה שמרוצה. אין נפקעה התקנה בזה. ובכלל בעל כרחה הוא. כשאין נותן לה סך כרצונה. ומה שכתבתי במק"א עיקרו הוא כשיש ספק מום בה או איזה דבר שמשורת הדין כופין אותה להוציא בכזה. ולא הי' בזה תקנה כלל שבספק ספיקא יש יותר צד להקל ולספק מום מצטרף קצת ספק הנ"ל מצד עומק הלב. ומכל מקום צל"ע להקל גם בזה בספק ספיקא: 
@11קנין@33 סודר בין זוג לגט. פטורין ולא הי' מדובר שבחזרה תפסיד מזונות ואחר כך הי' חזרה ממנה כיון שמסקנת הב"ש ז"ל בססי' קי"ז שכשאין לו בירור מדוע מאיסה עליו חייב בשאר כסות ועונה גם כשרוצה ליתן כתובה וגט פטורין. במק"א כתבתי בזה אך לא ראיתי הכרעה נגד הב"ש ז"ל בזה ואז לא עיינתי כלל בססי' קי"ז ובצירוף דברי הב"ש ז"ל ברסי' ע"ז וססי' קי"ז. משמע שכל שאינו מברר טעם מיאוס חייב בשאר כסות ועונה יכולה לחזור בה מלקבל גט פטורין וחייב בשאר כסות ועונה. ואם קבלה קנין סודר בפירוש שכשתחזיר מלקבל גט פטורין יהי' פטור משאר כסות ועונה נראה שפטור כי מהני מחילה בזה היטב: 
@11שם@33 (שוב אין האיש יקרא עבריין) מה שכתיב בסי' קי"ט באה"ע שכשנשאת אינו עוד עבריין נראה שהכוונה אחר שאמר התנצלות נכון לפני בד"צ ואז מתירים לו כיון שפרע כתובתה ואינה יושבת בעיגון נתנו חז"ל כח להתיר לו אחר כך היטב: 
@22סימן קכה 
@11סעי' ו'@33 בהגה (אם נוגעין) כשאירע טעו' בכתיבת גט. אני מצוה שיעשה מאות א' או ב' קטנים ראש א' דש' או דאות הצריכה שם. ואין שום פתחון פה דקפידא באותיות גדולים יותר מהנהוגים כי הנהוגים אינם לכוונה דק להשמר מטעות כידוע. אך גם בסתוה"ק או במגילה הק' וכן בתו"מ הק' גם ששם האתוון רברבין הם בדיוק בקבלה בכוונות עמוקות בשרשים עליונים מכל מקום נראה שאין קפידא גמורה בהוספה מצד הצורך כנ"ל או כנהוג מצד הרמזים דשמות הק' שבמגיל' הק' כידוע. וגם זה יש לכלול במה שכתבתי במק"א שהיכא שהכוונה מצד המספר אין גרעון על ידי תוספות כי יש בכלל מאתים מנה: @44(עוד מצאתי)@55 בסופר המציא תקנה להנגועות שבהגט פטירין. על ידי מה שבודק כל מלה ומלה תיכף לכתיבתה ואז עושה מב' ג' אותיות אות אחת גדולה כי כן צויתי לו פעם אחת כי אין קפידא לעשות קצת אותיות גדולים בהגט פטורין. גם שבסתוה"ק אין לעשות אתוון רברבין חוץ מהמקובלים כידוע על כל זה פשיטא דלא שייך כן בגט פטורין. ששם הכל בכתב מיד ה' השכיל בפרד"ס בכל אות ונקודה ותג וקוץ תלי תלים של הלכות עד אין סוף וכן היא בכל שנוי המקובל בכתיבת תנ"ך הק'. מה שאין כן בג"פ שהאותיות הגדולים שבו טעמם ידוע מדברי חז"ל מצד ידיעת פשטות המכוון ואין להקפיד יותר בזה. וגם במגילה ששמעתי מקפיד על האתוון רברבין שנוהגים עכשיו לכתוב מלבד המקובלים והרמז בהם מצד ר"ת או ס"ת אותיות שמות הק'. אך מכל מקום יש זכות בזה. שכמו דקיימא לן דלא שייך כל המוסיף גורע בתוספות תיבות בנוסח התפילות הק' וכמ"ש במק"א בזה. מההיא דסי' רס"ג באו"ח גבי הדלקת נרות דשבת"ק. שעל ידי תוספות אין גרעון להכוונה של זכרון זכור ושמור. וכן הוא בהרא"ש ז"ל סוף ר"ה לגבי ברכות שבתפילה. וכן הוא בזה שבודאי רמזי חכמה יש בשנוי האותיות שבמגילה גם כן כיון דקיימא לן שנכתבה ברוח הקודש. ות' רבתי דותכתוב כו' יש בה טעמים רבים על פי פרד"ס. אך על כל זה אין על ידי זה שום גרעון למכוון שבזה. מצד שכותבים גם אותיות גדולות שם שלא על פי הקבלה. כיון שאין הפסד בתוספות. וכיון שאין קפידא במגילה בדיעבד אם השמיט בה הסופר תיבות. לזאת מהראוי להיות מעלין בקודש לכבוד שמות הק' שהם בבחינ' הסתתרות בהמגילה הק' כידוע ועל כל זה הם השורש דכל המגילה הק'. והרשות נתונה בכל דור ליתן רמז הזכרה של שמות הק' המרומזים שם. ואין קפידא בתוספות אתוון רברבין בזה. ובגט פטורין פשיטא שאין גמגום או פתחון פה על זה בשום אופן. אך אתמול אירע שעשה א' דאנתתי גדולה. והיתה סמוכה לתיבת דהוית שלפניה. ולא הי' כשיעור י' לפי אותה הכתב ועל ידי שפוע ו' של על הא' ומה שצויתי להגביה גג הת' דדהוית בשפוע לימין הי' נשאר קרוב לכשיעור י' לפי כתב רוב הגט ורק חסר כל דהו באולי ובסדר הגט כתב שבחסר קצת אין קפידא כשאין שנוי משמעות אך הי' מקום לומר שנשער כפי גדלות הא' ולא לפי ערך הכתב של ת' שבצדה. ונראה שיש להכריע שהשיעור הוא כפי סגנון כתב דהת' שבצדה האויר דשם. כיון שהוא סגנון רובא דרובא דכתב כל הגט והאתוון רברבין הם בטלים במעוטם לגמרי והיו כלא היו ונהי דאי אירע בין שני אתוון רברבין כנ"ל. נראה להחמיר ולשער כפי האתוון רברבין כיון שאנו דנין על האויר שבין שני האותיות גדולות אין לנו לילך אחר רוב הכתב דהשטר. אך בהנ"ל כיון שהת' שבצדה היא ככל אותיות השטר. יש לדון על פיה. אך העיקר בזה לפי קריאת תנוק דלא חכים ולא טפש כבסדר הגט והראיתי לילד כבן עשר שנים וגם שמבין גם בכתב רש"י היטב. מכל מקום כיון שלא ידע פי' המלות והסתרתי לפניו חצי תיבות דהוית. ומכל מקום אמר שנראה שהא' שייכת לתיבה שלאחריה אך יש מקום לגמגם מצד שהתנוקות מורגלים בלימוד שיר הק' אקדמות מלין כו' שהוא נדפס באתוון רברבין בכל ראש שטה. וכן במחזורים בכל הפיוטים הם מורגלים באתוון רברבין בתחלה ולא באמצע ומה שלומדים לפעמים מחומשים מוגהים. שנדפס בהם אתוון רברבין שבתורה הק' באמצע המלות זהו מעוטא דמעוטא נגד כל אתוון רברבין שבמחזורים. ומכל מקום יש צד להכריע על פי מה שהנ' של אנתתי קרובה הרבה יותר להא' של אנתתי מצד הקירוב של הת' דהוית להא'. ועל פי זה ממילא יש בהיכר שהא' שייכת למטה. גם השנוי משמעות איננו כל כך משנה הענין ומצד שהי' הגט פטורין בשביל אפרושי מאיסורא. ששימשתו נדה וכמ"ש לעיל בזה הי' צד להקל. והי' הכרעה מהסבה הפשוטה מהשמים שהי' עיכובי' עד שנתאחרו החתימות סמוך לצאת הכוכבים וגם שרציתי להשמיט השאלות שבסדר הגט קודם הנתינה אחר החתימות. שיהיו אחר הנתינה. כיון שאין תקלה בזה. ואפשר שיהי' זה בלילה לגמרי בלי שום צד קפידא. אך על כל זה הי' סמוך כל כך עד שנוטה שהי' צאת הכוכבים גם אחר הדיבורים ההכרחיים קודם הנתינה ועל ידי זה סדרנו גט אחר היום ובעזהי"ת הי' בכשרות בלי פקפוק כלל. וגם שהחקירו' מהסופר והעדים שבסדר הגט בין החתימות לנתינה. אפשר לסדרם אחר הנתינה בלילה ממש בלי שום חשש גם בלי שום שעת דחק או הפסד מרובה רק כדי לחוס על איבוד הזמן והטרחא על כל זה סדר ביטול המודעת דהבעל שנית יש לו שרש בהפוסקים ז"ל. ויש להקדימו להנתינה בכל דאפשר. רצה הסופר לכתיב פ' כפופה בתיבת וואלף. ונזכר ונשאר רק נקודה והי' תחלה כה' ואחר כך משך פ' פשוטה ולא דיבק את הנקודה אל היו"ד שבתוך הפ' רק גררה. נראה שאין חשש בזה לכ"ע. שגם שכשגרר אות שלם. או גרר קצת מהאות כדי שיוכר על ידי זה יש בזה חששות. מכל מקום בזה שלא גרר מקצת מהאות. ולא אות שלם אין חשש. וגם שהי' מקום לומר שכשנשלם ף' הפשיטה ובתוכה הנקודה הי' זה נראה שהף' נקודה חירק. ובמדינות אלו אין נהוג לקרות וואלף בחירק הף' ועל ידי גרירתו נעשה שנוי משמעות והי' בזה חשש קפידא בהגרירה כמו בגורר אות שלם. אך כיון שידוע שאין שום שֵם אדם בעולם במדינות אלי שיהי' נקרא ף' דאית וואלף בחירק. ובמדינות אחרות שנהגו כן שם כל וואלף קורים כן ואין בזה שום חשש גרם שנוי משמעות בשום מקום. ובלאו הכי גם בגרר אות שלם מכשירים לפעמים ומכל שכן שכבר ידוע שאין נוהגים לכתוב נקודות בגט פטורין. וגט זה אין בו שום נקודה של ביאור ההברה. וכמו שאם הי' מוסיף עוד ניקוד קטן עד שהי' נראה כשוא כסגנון הנהוג לקרות כאן לא הי' חשש לכ"ע כמו כן עכשיו שנטל נקודה הנ"ל. וגם שלא במקום עיגון אין לחשיש בזה ובפרט שניכר קצת מקום הגרר והרי זה כלא נגרר: 
@11סעי' י'@33 (ככתב על כתב) האותיות שבעובי הניירות שהם בהירים יותר משטח כל הנייר נגד השמש. נראה דבדיעבד לא שייך בזה משום כתב על גבי כתב לגבי כתיבת גיטין שהונהג עכשיו לכתבם על הנייר כי אין זה בסגנון כתב כלל גם דקיימא לן דלגבי כתב על גבי כתב יש תורת כתב על צבעים אחרים גם כן. מכל מקום זה איננו גם כצבע כיון שאינו ניכר רק נגד השמש וצלע"ע בזה ושמעתי שיש מסדרי גיטין מקילים בזה. ומצד זה יש להדר להפוכי בזכותייהו בזה אך לכתחלה הנזהר מלכתוב באותיות על גבי ציורים הנ"ל. שבנייר עושה לנכון. ורק על השרטוטים שהם בנייר בסגנון הנ"ל אין קפידא וכן נוהג מו"ח נ"י וכן הוא על צד היותר טוב והנכון: 
@22סימן קכט 
@11סעי' י"ד@33 (שני שמות) אחד בא שיסודר לו גט פטורין לאשתו ואמר שלפעמים כשנזכר ששם מילתו הי' הירש ליב והוא חותם את עצמו כן ואינו עולה לספר תורה הק' כי אם בשם צבי ואינו נקרא בפי כל כי אם הירש וכן הוא רגיליות חתימתו. ושוב אמר שאינו זוכר יום שחתם את עצמו כלל. רק שבמה שקורין דיסטאט"ן כותבין עליו הירש ליב מצד שכן הוא כנויו על פי פקודת הקיר"ה כידוע שכל אחד ואחד יש לו כנוי. והוא כינה את עצמו ליב מצד שידע שכן הוא שם מילתו. נראה פשוט שאין לכתוב בזה כי אם שם צבי כי שם ליב כבר נשתקע. אין צריך לומר אם איננו חותם את עצמו בשם ליב כפי דבריו האחרונים. רק כותבין עליו בדיסטאטין שזה ידוע לכל שבדיסטאט גם מי שיש לו ב' שמות וכמו הירש ליב וכדומה לא יכתבו עליו בהדיסטאט. רק שמו הראשון הירש ועוד כנוי המשפחה. ובלי כנוי המשפחה לא יכתבו כלל בדיסטאט. ואם כן מה שכתבו עליו הירש ליבל יודעי' הכל ששמו רק הירש ותיבת ליבל הוא הכנוי אין ספק בזה. אך גם מה שניחוש שמא נסמוך את עצמינו אראשית דבריו ונאמר שהכוונה חתימה ממש (וגם על ידי מסירת הקולמס הוא כחתימה ממש לכ"ע כיון שהוא שם שהוא מחזיק את עצמו בך ועל פיו כותבין כל שם ושם) על כל זה כיון שיש לו כנוי ליב אין הכרע גם על ידי חתימה נגד שם שקורים אותו בו תמיד ועולה בו לספר תורה הק'. ויש לומר שמה שכתוב בחתימתו ליב היינו רק בתורת כנוי. ורבים כמעט רוב בני המדינה חותמים את עצמם תמיד עם הכנוי כידוע. גם יהי' איך שיהי' בזה. כבר שם הירש ושם צבי לבדם הם בגדר חניכה שהכל קורים בו שבזה לכ"ע כשר בדיעבד על כל פנים וכל שיש שום צורך יכולים לסמוך את עצמו אחניכה שהכל קורים. ומכל מקום לא רציתי לעשות מעשה בזה ושלחתיו לק"ק בוטשאטש יצ"ו כיון שנסע לשם בלאו הכי אל משפחתו וכתבתי אל מו"ח נ"י כל מה שאמר לפני. והוא יחקור שם על צד היותר טוב: אודות שם ישעיה שנהוג עכשיו בכל מדינות אלו לקרוא לתורה הק' בויו. וכדברי הב"ש ז"ל דמסקינין גם על שם גדליה בן אחיקם ז"ל ובפי כל העולם נקרא רק שעיה. ואין גם אחד שיקראנו ישעיה והחתימות הם ברשימות כזה ישעי' ואין בזה הכרע אם בויו או לא. ובשם חנניה כתב בב"ש ז"ל שאם נקרא בשם אחד וקורי' אותו בשם אחר בזה. שמצינו שני שמות בזה בויו ושלא בויו. שיש לכתוב חנניה דמתקרי חנניהו. או להיפך וגם בשם חזקיה רמז כן בב"ש ז"ל ואם כן הי' צד לומר שכיון שאינו נקרא בפי הבריות בויו. יש לכתוב ישעיהו דמתקרי ישעיה. אך הרי באות ס' כתב הב"ש ז"ל בשם מוהרש"ל ז"ל שכשנקרא שעיה יש לכתוב דמתקרי שעיה והב"ש ז"ל כתב לצדד לכתוב המכונה. וצידד אם לכתוב בה' בסוף. והי' צד גם כן לומר שיש לכתוב דמתקרי ידעיה. מצד ששעיה הוא קיצור השם מישעיה וכמו גבי חיאל מיחיאל. וגבי שרה שארקא כ' להלכה שכיון שהנקודות שוות אין קפידא בזה וכן הוא בזה שהרי בין בשחסר אות ונקודה או שייתר רק שהוא מעין תיבה ההוא אין בזה משום שנוי בין שרה לשארקא וכן הוא בזה אך על כל זה נכון לכתוב רק ישעיהו לבד. כיון שיש פקפוקים בתיבת שעיה לגבי לכתחלה. וכשעולה לתורה הק' בויו כ"ע מודו שאין בזה חשש כל דהו עוד. וכן הועד לפני בשם מו"ח נ"י. והרי כל שם ישעיה נהוג במדינתינו בשוה. ובפרט שהוא רק לגבי לכתחלה שבדיעבד כשר ודאי בויו בכהאי גוונא והרי יש כאן ספק ספיקא לגבי לכתחלה דידן. ספק שכל שם ישעיה הוא רק ככנוי לישעיהו וטפל אליו. ואם גם הי' ברור לנו שהם שני שמות הרי במה שקורים שעיה יש לומר שהוא כאומרים ישעיה או כאומרים ישעיהו. שהרי בלאו הכי הוא רק בדרך קיצור לשון ודאי. והחתימה אין ממנה שום הכרע ויולמד סתום מהמפורש וכותבין רק בויו ואתי שפיר לכ"ע: כתב בב"ש ז"ל לכתוב שאול הויו אחר הא' והמנהג פשוט שקורים לספר תורה הק' כן. אך הבריות קורים ש' בחולם והא' במלאפום. והי' לכאורה צד לכתוב דמתקרי שואל וכתבתי בזה למו"ח נ"י והשיבני כפי זכרוני על ידי שליח בעל פה. לכתוב כמו שעולה לתורה הק' וזכורני גם כן שהרב בעל קדושת לוי נ"י. ובנו הרב האבד"ק פיקוב יצ"ו. החסיד המפורסם בש"ט מוהר"ר ישראל נ"י. כתבו לפסול גט שהי' כתוב בו שואל. כן הוא כפי המדומה לי כעת ומכל מקום לכאורה הי' שייך בזה לכתוב דמתקרי כנ"ל שהרי זה כשם אחר. וגם דלכ"ע כשר בשם שאול לבד כיון שעליה לתורה הק' הוא העיקר. וכל שכן שחותם את עצמו גם כן כך. מכל מקום לכתחלה ראוי לכתוב גם מה שקורים אותו וכמ"ש הרמ"א ז"ל בשו"ת סי' פ"ד ונהי שאין חשש לכתוב שם שועל שבב"ש באות ש' כי שם ההוא קורים הש' במלאפום ויש לו על ידי זה כנוי פוקס מה שאין כן בזה שקורי' הש' בחולם מכל מקום הי' מקום ספק לכאורה שהוא לשון שואל וגם דלא שייך בזה מכונה כיון שהכל לשון הקודש והמשמעות שוה ולא מצינו שם אחר בזה שיהי' נקרא תואר אדם בשם העצם שואל על כל זה לא הי' בזה גרעון לכאורה אם היו כותבין דמתקרי שואל אך כיון שגם קריאת העולם הש' בחולם אין ממנה הכרע לכתוב דוקא ש' ואחריה ו'. ויש חולם שאין אחריו ו' וכמו משה שלמה וכדומה. גם במבטא האלף בפי הבריות אין הרגשה שיש בזה שנוי משם שאול. וגם שקורים ברהיטא ודומה כעין א' בפתח או בצירי או סגול. כבר המבטא איננו מתנגד כלל להבחין בו שהוא כעין רגילות שיחת הבריות על א' מלאפום. או שורק או חירק שברהיטת מבטא שיח הבריות הוא שוה ואדרבא יש בו נטיה קצת לכעין מלאפום. כמו שקורים מוהל. ונדמה בקריאה כאלו הה' בחירק או במלאפום וכיון שכן אין שום חשש עוד בזה. כי יולמד סתום מהמפורש. ואחזוקי שינווים לא מחזקינין בכל מה דאפשר עם במה שיש בו כעין דוחק קצת וכל שכן בזה שהרי על כל פנים כשר לגמרי בשם שאול לבד ולהוסיף לבאר גם שם שקורין בו אם נכתבנו בשום שנוי משם שאול יש חשש. שמחזיקין אותו בשם שאיננו בו כלל. כיון ששיחת הבריות יש להנטותם גם כן לדרך אחר עם שם שקורים אותו בו לספר תורה הק' והחותם את עצמו בו. והיום אנו מסדרים גט כזה אשר שם אבי המגרש הוא שאול ויש בזה קולא יותר מבשם המגרש גופיה. ושם שמכנים בו נכריים נראה שאין לחשוש כלל להזכירו. כי רק בשמות הערים חוששין להזכיר גם מה שמכנין הנכרים. כיון ששם זה שגור גם בפי עם בני ישראל כשמדברים עם אומות העולם ללשונותם. מה שאין כן בזה שכנוי שמכנים הנכרים איננו שגור כלל בפי האיש ההוא ועל פי הרוב גם בעת שיחה שלו או של זולתו מעם בני ישראל עם הנכרים הם מזכירים כמו שהוא בלשון עם בני ישראל. שהרי יש קפידא בשם עצם דעם בני ישראל ושלא לשנותו לכנויי אומות העולם. וכמו שאמרו חז"ל שלא שינו שמם. גם על כל פנים גם אם הי' השיחה עם אומות העולם רק כפי כנוי שלהם הן מהאיש ההוא הן מזולתו מעם בני ישראל. על כל זה הרי רוב השיחות אודות שם האיש הזה. הן רק בלשון עם בני ישראל. וגם בני הכפרים. מכל מקום השיחה עם בני ביתם הוא הרוב ודאי. מה שאין כן בשמות הערים אשר שמות שקורים הנכרים. הוא רוב השיחה. כי עם בני ישראל הם המעט. מה שאין כן בשם איש מעם בני ישראל ששיחה משמו הרוב הוא כפי השיחה שבפי עם בני ישראל וגם שכותבין דמתקרי מרים כשפורתא קורים מרים כידוע. על כל זה אין ערוך בזה לגבי שמות עם בני ישראל רק על פי קריאת עם בני ישראל. וכמ"ש הפוסקים ח"ו להזכיר שם גיות בגט שהות כדת משה וישראל. גם הרי רוב כנויי האומות העולם הם קרובים במבטא והם בגדר קיצור השם וגם שהאותיות משתנים. הרי זה כשם סאיה משם שרה. ואולי גם נקוד פתח הוא לאחדים עם נקוד קמץ. כיון שכתבו המדקדקים ז"ל שהפתח הוא תולדות הקמץ גדול וכן יש קורים לפישל פעשקא ואין חוששים בזה. והרי על כל פנים אין קפידא בזה לגבי דיעבד כלל לכ"ע ודי בשם הקודש לכ"ע לנכון: יש נשים רבות שקורים להן מינדיא. ובב"ש ז"ל לא הביא רק מינדיל. ובזה יש לכאורה מקום שהוא מלשון מנדע או מנדה שבפסיק ובפרט כשאין שים זכרון שיהי' זה שייך לשם מינדיל. אך מכל מקום נראה לכתוב מינדיא. או מנדיא וכמו שכתבתי במק"א בשם מו"ח נ"י אודות שם ריזיא או רזיא שתלוי במבטא והרי מדגישין היוד בסוף. והי' לכתוב מנדיא כיון שאין קורין כבחירק גדיל רק כמו בחירק קטן. אך מצד ששם זכר יש מנדל. שעל ידי מה שאין כותבין יוד אחר המ' ניכר שהוא בפתח ואין כותבין מאנדל על ידי זה נוטה לכתוב מינדיא שלא לקרות המ' בפתח. ומכל מקום צלע"ע בכל זה ולא כתבתי בזה כלל וכלל: 
@22סימן קל 
@11סעיף כ"א@33 (שכר יותר) הנותנים לפעמים גט בצנעה מאיזה צד שיהי'. והעדים נוטלים שכר ודאי נראה שנאמנים העדים לומר שכבר ניתן להם שכר משלם בין שתותר האשה על ידיהם בין שלא תותר. ובין כך ובין כך לא יטלו עוד פ"א מזה. כי אין לפסול עדים על ידי נגיעה עד שידוע שכן הוא. ואין חוששין שמא יש נגיעה. ובזה הרי גם אומדנא ליכא שיש בזה נגיעה ומסתמא כדי שלא יהי' פסול בהגט הי' כפי מאמרם. שהי' השכר שוה בין כך ובין כך אך צריך חקירה בזה. ואם אומרים העדים שהם מצפים לתשלום שכר עוד על ידי מה שיתברר שעדותן מועיל. אין בזה משום חוזר ומגיד ממה שהעידו תחלה על הנתינה ולא אמרו אז אם מצפים עוד לתשלום גמול. וכן הוא אודות השליח. שהוא צריך להעיד על עצמו בבד"צ ששכרו שוה בין שיועיל שליחותו או לא. ושכבר קיבל לידו מה שפסקו לו. וכבר כתבתי במק"א. אודות גביות עדות הנכתבים בבד"צ שלכך הונהג שהשכר שוה מכל גביות עדות בין שהוא על סך מרובה או על סך מועט כדי שלא יהי' בזה נגיעה וכן אין להם גרעון או תוספות על ידי שמועיל הגביות עדות או שאינו מועיל. וכל שאינם מצפים לתשלום שכר על ידי שמועיל ובשעת כתיבה הדבר שוה לפניהם גם אם אחר כך ניתן להם מתנה על ידי שהועיל גביות עדות שלהם מצד נדיבות. אין בזה נגיעה. ולא שייך בזה מעין שוחד מאוחר כיון שלא הי' הטייה בזה בשיקול הדעת. ולהסרת נגיעה די בהיסח הדעת ובשומות מטלטלין או קרקעות נהוג ליתן כפי הסכום של הנישום גם כן אין בזה חשש פתחון פה על הבד"צ כיון שהם אינם המעריכים השווי רק שלשה בקיאים אומרים לפניהם כן או שלוחם והחשש הוא רק להיפך שלהעוסק להביא לשומא הרי ודאי ניחא ליה שיושם בפחות ביותר כידוע והבא להרהר אחר הבד"צ לומר צד נגיעה בזה אין לו מקום לומר כן. רק שנישום בפחות מזה ואומרים שנישום ביותר שיטלו יותר מכפי סכום הנשום. והרי העדתם בהשומא היא רק לטובת זה שהביא להשומא. וממילא אין פתחון פה נגיעה כלל. ואין חוששים לנגיעה בלי רגליים בדבר כידוע. ובפרט שאין חשדא כל כך על בד"צ כמו שאמרו חז"ל לגבי לישא שחלצה לפניו. ובפרט שהוא מלתא דעבידא לגלויי תמיד. וכמו שכתבתי במק"א בזה. אודות השליח שנוהגים לסמוך עליו שאומר כך אמרו. שלשה בקיאים בשומא. שהוא מצד מלתא דעבידא לגלויי ולזה כותבים בשומות סימנים על המטלטלין וכותבים יום השומא. שעל ידי זה היא מלתא דעבידא לגלויי ביותר ולגבי השליח אין חשש נגיעה כי נותנים לו שכר הליכתו בשוה. ובשעת הפרעון הוא עביד לגלויי בנקל תיכף ומרתת לפני בדה"צ כי גם כן אין חשש חשדא עליו רק שיאמר בפחות והוא נגד טובת הנאה של שכר הבדה"צ ועדיף ממה שאמרו חז"ל גבי קיום שטרות שסופרים על דיינים מרתתי לפניהם. ובכתיבת פסק דין אין נגיעה כיון שהפסק דין גופיה כבר נקבע קודם התחלת הכתיבה. ואפשר שלא יכתב כלל פסק דין ושכר כתיבה ניתן רק להכותב לבד ושני הדיינים החותמים זולתו אין על הם צד פתחון פה נגיעה על ידי שכר של הכותב ובמקום שנהגו ליתן גם כן שכר חתימה נהוג שהכותב נותן משלו להם עבור החתימה ואין נגיעה בזה כי אין הכותב מוסיף או מגרע על ידי שמועיל השטר ביותר. רק נותן בשוה עבור הטרחא ועל פי רוב נוטלין גם צד השני פסק דין תיכף או אחר כך. גם שהפסק דין נגד זכותם. מכל מקום על פי רוב יש לצד שני גם כן תועלת בזה. גם מצד שהשכר גם להכותב ניתן אחר גמר כתיבתו. ואין אז שנוי על ידי תוספות השכר לגבי מה שכתב כבר. ושכר שהי' מצפה עבור כתיבתו לא הי' בזה נגיעה ברורה כיון שאמרו חז"ל סהדי שיקרא אאגרייהו זילי. ויכול להיות שעל ידי שיכתוב בשקר לחליפתו יופחת שכרו. ושארי כתבים ככתבים בידאי לפני שני הצדדים. וגם שהלוה לבדו נותן שכר ולפעמים הכותב לבדו הוא העד כידוע. על כל זה כיון שנכתב לפניו אין בזה חשש נטיה מהנכון. וכתבים הנכתבים אחרי נשואים שנכתבים לפעמים רק לצד אחד כגון תוספות כתובה ואין כותבים יותר. גם כן אין בזה חשש כיון שהעדים אינם הכותבים. והשכר גם כן אחר כך וכנ"ל והוא ג"כ מלתא דעבידא לגלויי על פי תנאים ראשונים כידוע. כן יש לומר בזה לזכות היטב. ואין בזה דררא דאיסורא בלאו הכי. כי הכותבין והחותמים כיון שהם יודעים שאין בהם דררא דשקר. גם אם היו נוגעים ודאין אין בעדותן איסור. והבד"צ הפוסקים על ידי שטר זה אחר כך אין להם להטיל חשש נגיעה על העדים עד שיבורר נגיעה ודאיית והרי לפעמים שכר הכתיבה וחתימה נותנים שני הצדדים יחד בכלל מעות שנהוג ליתן בשעת חופה. ואין מצוי כלל הכחשה נגד כתבים אלו ומלבד כל זה המנהג בכתבים על פי תקנות מנהיגים שקבעו כן לדורות וזה מועיל כמבואר בש"ע הק': @44היום@55 עסקנו אודות גט פטורין על ידי שליח. והשליח אמר שמצפה עוד לקבל שכר ותחלה לא קיבל רק מעט. והי' מקום לפסול השליחות על ידי זה כי הי' גם כן עד על המסירה שלא ראה רק אחד בלתו. וגם צריך להעיד על השליחות. אך בלאו הכי נפסלה מסירת הגט ההיא מצד שלא קראו הגט לא תחלה ולא אחר כך (רק אחר כך הראתה האשה הגט בבד"צ ויש מקום לומר שעידי חתימה כרת ומכל מקום יש פלוגתא) ולא הי' רק שליח אחד ועד אחד על המסירה. ויש ספק ספיקא דפלוגתא לפסול הגט וכמ"ש במק"א. ומלבד זה גם השליח ודעמיה מסופקים אולי לא הסיר השליח ידו מהגט עד אחר שתפסתו האשה בידה ותחלה הגיע הגט באזלי לידה קידם שקפצה ידה. וידי השליח תפסו אז בהגט ולמסקנת הב"ש ז"ל הגט בטל לכ"ע כשקפצה קודם שהסיר ידו. ואם כן אין עידי מסירה כלל כיון שלא ראו מסירה המועלת. ואין זה כמו חסרון קריאה בתחלה ובסוף שהיא ספק מגורשת. כי שם ראו מסירה שאפשר שתברר למפרע שמועלת. מה שאין כן מסירה מסופקת כנ"ל. שא"א שתוכשר ודאי והרי זה כאלו לא ראו שום מסירה. כן כתבתי אל מו"ח נ"י לפום רהיטא. וכן אל המגרש ולבני עירו. וכעת אני מסופק כי כמו בספק קרוב לה הוה ליה ספק גירושין גם שאין עומד להתברר להכשיר כיון שראו מסירה מסופקת הוה ליה ספק גט וכן הוא בזה באולי. ויש לחשוש שמא מכל מקום היתה מסירה מועלת כי תפסה אחר שהסיר ידו. וגם שאינה יודעים בכשרות המסירה ואין עומד להתברר בסגנון עדות. מכל מקום הוה ליה ספק ולא עיינתי כעת כלל בזה. אך הרי בספק קרוב לה כתב הב"ש ז"ל סתם להלכה שכשהעדים אין אומרים ודאי קרוב לה וודאי אינו כלום. וכל שכן בזה שמסופקים שלא ראו כלל סגנון פעולה שהיתה באופן מועיל ואין לנו לחשוש שמא ראו עוד פעולה אחר כך בלי אגדו בידו ושכחו. והי' ג"כ ספק שהגט הונח על מדרון בבגדה ואחר כך תפסתה בידה ולולי שמיהרה לתפוס בידה הי' הגט נופל לארץ מהמדרון ועמדה שלא בחצרה. ואולי על ידי זה הוה ליה כטלו מעל גבי קרקע שסופו לנוח שם וצל"ע ואולי יש לומר בזה חזקה שלא הסיר ידו אחר שהגיע הגט לבגדה. וחזקה שלא תפסתה הגט עד אחר שהי' הגט עומד ליפול מהבגד כי אמרו השליח והעד שיותר נוטה שהי' הגט נופל מהמדרון לולי מה שתפסתו בידה מיד אחר שהגיע לבגדה. גם יש ספק ספיקא להחמיר אולי קודם שקפצה בידה אחר שהגיע לידה היתה יד השליח בהגט שיכול לנתקו. ואולי על כל פנים הי' עומד הגט ליפול מהבגד בין הסרת ידו לתפיסתה בידה והוה ליה תפיסתה כנוטלת מעל גבי קרקע. ולספק א' מסייע חזקה משני הצדדים בין מצד שכמו שהי' ביד השליח כן לא זזה ידו עוד אחר תפיסתה. בין מצד תפיסתה שלא קפצה תיכף עד אחר שהי' בידה עם ידו השליח קודם הקפיצה ולספק שני יש ג"כ חזקה שלא תפסתה מהבגד עד שהונח באופן שיפול משם וצלע"ע היטב: 
@22סימן קמא 
@11סעי' ל'@33(בפנינו עדים חתומי מטה) הי' כתוב בהרשאה דגט. בפנינו עדים חתימת מטה כו' לא רציתי להקפיד מצד זה כיון שידעתי שהמסדרים נתמנו על פי רבנים שהם מובהקים. וגם שהוא לישנא קטיעה מכל מקום מצינו בפסוק ובלשון חז"ל לשונות כאלו גם כן שחסר בהם תיבה שמושיית אחת. כגון של. או מן. וכן הוא בזה שעל ידי תיבת של הלשון מתוקן וכן הוא המכוון עדים של חתימת של מטה. גם הי' כתוב לידה במקום בידה כו' ואין להקפיד בזה כלל כשהבית דין הוחזק לנכון: 
@11סעי' לו@33 בהגה (ואין השליח מכירה) גט בעל כרחה שאין עידי מסירה יודעים אם הגיע הגט לאשה זו או לאמה. פשיטא דלכ"ע הגט בטל. גם שעל ידי שכשלא קראוהו תחלה וסוף ונשרף יש ספק. מכל מקום בזה אין ספק כלל. כי אין דבר שבערוה פחות משנים לכ"ע ועידי חתימה לא ראו בעוד הגט בידה. ולכ"ע פסול כשאין יודעים עידי מסירה אם נמסר הגט ליד האשה כלל בלא קראוהו יש סברא שמסתמא המסירה שראו העידי מסירה מידו ליד אשתו הי' גט כדבריו או כדברי' והרי הי' גוף הפעולה של ונתן בידה לפני עידי מסירה מה שאין כן בזה שלא ראו כלל מסירה לידה. ומכל מקום יש רק ספק פסול בזה שאם הי' המסירה לידה הרי הי' בזה ב' עידי מסירה וכמו שכשאינם מכירים אותה בשעת מסירה ואחר כך נודע להם שהיא היא מועיל לכ"ע. והוה ליה גט כשר. כן הוא ממילא בספק שבזה וצלע"ע. ובספק מגורשת על ידי שלא קראו או שאין ידוע למי נמסר אם הוא ספק כנ"ל. ויש עוד ספק פלוגתא על ידי שלא אמר לה הרי זה גיטך. אולי בספק ספיקא להחמיר כ"ע מודו שהגט בטל וצל"ע היטב: 
@22סי' קמג 
@11סעיף כ"א@33 (שלא תלכי לבית אביך) גבי הרי זה וגיטך על מנת שלא תשתי יין או שלא תלכי לבית אביך לעולם אינו כריתות. שלשים יום הרי זה כריתות צל"ע. שהרי אם יפול הבית אחר מיתת אביה אין עוד ספק בעולם. והגט ודאי וכדקיימא לן גבי נדרים בנפל הבית. והוה ליה ספק כריתות וכן הוא בשלשים יום שאינו רק ספק כריתות שהרי אפשר שלא יחיה הוא או היא יותר משלשים יום וצריכים לחלק מצד שבשלשים יום מפורש בדבריו להדיא זמן ודאי כריתות מה שאין בן בלעולם כיון שלא נתפרש להדיא גם צד כריתות אינו בגדר כריתות מה שאין כן בשלשים יום כלול בדבורו זמן ודאי כריתות וזמן ספק כריתות וכיון דחל על הזמן דודאי כריתות חל גם כן על זמן של ספק כריתות. ויש לומר גם כן שההפרש מצד שנפילת הבית הוא מחוסר מעשה וכן מיתת אביה גם דחיישינן לשמא ימות לאחר זמן מכל מקום הוא מחוסר מעשה מה שאין כן בשלשים יום שאדרבא בלי עשיה חדשה יש בו כריתות ובה' תנאים קיימא לן חילוק כזה בין מחוסר מעשה ע"ש בה' קידושין ולא עיינתי כעת כלל ותירוץ שני מסתבר ויש נפקא מינה לדינא בזה טובא וצלע"ג:   
@11סעיף א'@33 (יש נזהרים מלסדר הגט בע"ש) גם שבסדר הגט כתב סתם שלא לסדר גט פטורין בערב שבת"ק מכל מקום לצורך קצת נכון לסדר. שכן משמע מהתה"ד ז"ל סי' רכ"ז. שרק בחליצה הקפיד ביותר מצד שהיא כדין ואין דנין בעש"ק. מה שאין כן לגבי גט כתב שם להדיא שהוא רק זריזות יתרתא לכתחלה: וגם שכתב טעם שלא לסדר גט פטורין בלילה משום שאין דנין בלילה. הרי גם שם ההלכה לסדר בלילה לצורך (ואולי כוונת מה שכתב ששייך און דנין בלילה לגבי סידור גט פטורין. הוא רק מצד שלא פלוג. אטו גיטין שיש שורת הלכה לכוף המגרש שזה משפט גמור. ולזה כל שארי גיטין שאין בהם כפיה הוא רק זריזות יתרתא לכתחלה כשאפשר בנקל. וכן הוא ממילא גבי עש"ק ולזה לא הזכיר בתה"ד ז"ל דררא דדין לגבי גט כלל) והרי כתב התה"ד ז"ל שם שאנו דנין בעש"ק. משום ביטול מלמדים (ומשמע שהי' מנהגם להיות מלמדים שבעיר הם הדיינים ולא דיינים קבועים זולתם. ואולי כוונתו מצד ביטול של האב"ד שהוא תופס ישיבה גם כן מסתמא) ורק בחליצה הקפיד שם ביותר גם למנהגינו מה שאין כן בזה. ולזה סדרתי פעם אחת כבר גט פטורין בערב שבת"ק על ידי שאמרו לי שהוא מקום עיגון. ונראה להקל בזה וגם לצורך קצת: @44מה@55 שכתוב בסדר הגט למנות תחלה השליח ואחר כך לקנות הדיו ומכשירי הכתיבה וכן מסירת ביטול מודעות אחר השליחות וכתב הטעם בזה בדרכי משה ז"ל משום ששליח לבד נאמן כשנים על בפני נכתב ולזה כשממנין בתחלה יש לו תורת שליח ויהי' נאמן נראה שזה רק זריזות יתרתא. שהרי כמו שנאמנים לפעמים בגדלות לומר כזה ראינו בקטנות. כל שכן שנאמן אחר שהוא שליח לומר שזה ראה קודם שנעשה שליח. כל שלא הי' אז בגדר מלתא דלא רמיא עליה דאינש רק ידע שימנוהו שליח ויהי' צריך להעיד בזה ומכל מקום צלע"ע: @44גם@55 בגט על ידי שליח כשנתאחר חתימת העדים ומסירה לשליח לספק חשכה. סדרתי גט פטורין לאחר בזה כיון שכתב הב"ש ז"ל בשם הר"ן ז"ל שלא מועיל מה שהוא על ידי שליח לגבי נכתב ביום. לזה גם במסירה בספק חשיכה אין להקל כשאפשר לכתוב אחר בנקל וגם שלא נתפרש רק נכתב ביום ונחתם בלילה. ולא נתפרש ספק חשיכה אין להקל בספק. אך אולי יש לומר שכוון שיד בעל השטר על התחתונה וכשיש ספק השטר כדליתה ממילא בודאי לא שייך בזה חשש מוקדם ויהי' כשר ודאי אך הרי במה שיהי' בעל השטר מיחזק יכול להיות ריעותא על ידי זה ולזה אין להכשיר בספק משיכה בזה. וצלע"ע היטב בזה ובשעת דחק יש לצדד בזה עוד: 
@22סימן קסט 
@11סעיף ב' בהג"ה@33 (י"א דאסור ליקח שכר) בכל מקום שאסור ליטול שכר. משום מה אני בחנם כו' וכדומה. גם אם הי' איסור רק מדרבנן מכל מקום הרי קיימא לן הפקר בית דין הפקר ואם לא פסק שכר בתחלה ועשה סתם ולא הי' לו בטלה דמוכח הרי גם כשיתבע אחר כך שכר פטורים מלשלם אפילו פ"א לא בדיני אדם ולא בדיני שמים. וגם תרעומת אין לו מכל שכן שנטילת השכר כנראה שהוא מן התורה אסור. ואם כן גם כשנותנים אחר כך מפורש בתורת שכר אין זה שכר [חסר ג' תיבות] ועל כל פנים אין מקום לשיתבטלו מעשיו על ידי השכר כי אם כשפסק תחלה בתורת שכר או שנטל תחלה בפירוש משום שכר אבל כשלא הי' תחלה לא פיסוק ולא נטילה אין שום פתחון פה לחשש כל דהו לשיתבטלו על ידי זה מעשיו כי ממה נפשך אם הי' לו בטלה או הליכה שיהי' מותר ליטול הרי נטל בהיתר גמור ואם לא הי' לו בטלה והליכה הרי לא הגיע לו לשלם אחר העשיה אפילו פ"א והיאך אפשר לומר שיש לזה שום נדנוד שכר כיון שלפי האמת מתנה הוא דיהיב ומצד חשש נתינה בטעות גם כן אין איסור בזה. גם שבודאי היותר טוב לפרש הדברים להנותנים שאין זה מצד שכר רק מצד מתנה בעלמא ומצד חשש אולי הי' איזה בטלה דלא מוכח או טרחא יתירה בעניני הרשות ומנהגים בעלמא המצטרפים בעשיות ההם או מילי דרבנן דלא סגי בלאו הכי שיצטרפו בכל עסקים ובמשפטים יש תמיד רבוי טרחות הטענות הנוספות. מה שהי' אפשר בשיתנו תורף הטענות כתובים לפני הדיינים ולמעט הטורח לולי בהלת הצדדים לממונם וכדומה הרבה. ועבור מצוה דרבנן מותר ליטול שכר כמ"ש הפ"י בר"פ ב' דיני כמבואר בר"ן נדרים ל"ו על כל זה גם כשנמנעים מלפרש הדברים מצד איזה טעמים שיש בזה מצד מילי דעלמא ודעתן של בריות. יש גם כן ללמד זכות שאין בזה משום טעות כל כך כי הוא מלתא דעבידא לגלויי ובמה דאיהו דאטעי נפשיה מבואר בפ' גיד הנשה שאין איסור גניבת דעת גם על עם בני ישראל ומצורף לזה דכל דיהיב אדעתיה דתחלת מנהג יסוד קדמונים מוסדי דור ודור עמודי עולם זצללה"ה הוא דיהיב ומצד זה אין חשש פתחון פה מצד המנהג לומר שגם דעביד סתם אדעתא דשכר הנהוג קעביד כי ממה נפשך אם הי' ח"ו המנהג שלא כראוי לא שייך בזה כלל מנהג עוקר הלכה כמ"ש בספרים בארוכות בזה דלא שייך מנהג עוקר הלכה כי אם בפלוגתא שההלכה רופפת גם שעל פי הכללים המסורים נראה לקבוע כן ההלכה כל שהמנהג הוא כצד השני דהפלוגתא הרי נקבעה ההלכה כן וכעין שכתבו התוספות סוף מגילה לענין הפטורת אבל היכא דליכא פלוגתא אפילו באיסור דרבנן אין משגיחין כלל על המנהג. וכמ"ש הפר"ח בריש ה' יו"ט וכיון שכן ממילא אין כאן משום נדנוד שכר כנ"ל כיון שהמנהג בטל הרי אין יוצא כלל בדיינים אפילו פ"א ואם נימא שבדרבנן כי האי שייך מנהג עוקר הלכה הרי פשיטא שאין שום פתחון פה לחשש כל דהו ואם המנהג נתיסד כראוי כמו שהוא בודאי בלי שום ספק בזה אצל שום בן אדם בן דעת שהראשונים חרשו כו' והפריכו לפנינו ש"ע ואנו אין לנו פה לאכול והם סקלו המסילה בכל דקדוק קטן קל בל דהו בכל האפשר. פשיטא שבמנהג כזה שהוא בעמודי עולם חסידים מובהקים קדושי עליון אשר ל"ה עין אדם וזכו תמיד לאסוקי שמעתתא אליבא דהלכתא וה' עמם בדבר משפטם חלילה וחלילה בתכלית להרהר אחריו או לערער עליו בשום פתחון פה כל דהו ובודאי יסודתו בהררי קודש אם כן אין חשש כלל מה דעבדו אדעתא דמנהגא דבודאי קא עבדי אדעתא דתחלת יסוד המנהג שלא הי' בו שום חשש כל דהו. וכבר כתבתי במק"א בזה. עוד טעמי היתר הנטילות חוץ טעמים הנ"ל ועל כל זה הרשות נתונה ונכון מאד שיהי' כל אחד עיניו על דרכיו בזה ולפרש בהדיא צד ההיתירים בפירוש וכשיעזרני השי"ת לשיהי' כנסיה לשם שמים במדינה זו בין חכמי הדור יתקנו בזה תקנות המוציאים מידי כל ערעור והרהור וערבוביא ח"ו בשמירה מעולה בפרסום על פי דפוס בצירוף תקנות רבות המצטרפות לזה: @44(עוד מצאתי)@55 כתבתי במק"א שכשניתן מעות לבד"צ מסדרי חליצה וכדומה אחר החליצה אין צריך לטעם הקנאת המנעל שהוא טעם בטוח כידוע וגם אם המנעל הי' של החלוץ. מכל מקום אין צד פתחון פה לומר שהבד"צ נטלו שכר כי יש ממה נפשך בזה שמי שיאמר שהי' שכר חליצה ויבא לבטל החליצה לפי דבריו המעות חוזרות כיון שניתנו על מנת שתהי' חליצה שכשרותה גם מדרבנן וממילא אין כאן שכר חליצה גם כשלא החזירום גם אם סברא זו ברורה כי אני מסופק בזה עדיין מכל מקום אי אפשר להנהוג כן בעם בני ישראל שיהי' שכר העוסקים בחליצה ניתן להם רק אחר החליצה כי לפעמים יהי' על ידי זה פתחון פה לומר שהרי זה כנוגעים בעדות כשמצטרכים להעיד על שחלצה מהאנשים שנטלו שכר (בינינו אי אפשר שיארע כלל שלא יהי' עדים אחרים שיעידו שחלצה כיון שעושים בכנופיא גדולה) כי מה שניתן קודם החליצה לא שייך בזה חשש פתחון פה כנ"ל כי אלו הייתה החליצה נפסלת לא הי' עולה כלל שישלמו להם שכר שנית כי השכר הראשון הי' רק על פעולה הראשונה ואם כן העדות על כשרות החליצה אין בזה נגיעה כל דהו ואין אדם חוטא ולא לו ואלו הי' צד פסול בהחליצה הי' יותר טוב לפניהם לומר שהיא פסולה ויכלו לקבל שכר שנית. וכן הוא בגיטין. אך בהנותן שכר אחר החליצה כשכבר אמרו שהיא כשירה הי' חשש פתחון פה דנגועה לפעמים וגם שבדה"צ לא שייך בהם כיון שהגיד כו' ואם יאמרו נזכרנו איזה פיסול אחר קבלתם השכר גם כן יגיע להם שכר שנית מכל מקום אולי יש חשש פתחון פה שיש חשש נגיעה משום לזות שפתים וראיתי תשובה ארוכה בבית מו"ח נ"י אם שייך חשש נגיעה מצד שאין ניחא למשויא נפשיה הדרנא ואם שייך אדם עשוי להעמיד דבריו הראשונים שלא יהי' כטועה ומתעתע ושם יש ראיה דלא חיישי' לזה. אך אולי מכל מקום יש על ידי זה כעין לזות שפתים. ולזה אין אחר המנהג כלום בזה ואם ירצו לסדר איזה סדר אחר בעניני השכירות יוכל להיות על פי עצת חכמים על צד היותר טוב מכל צד בהתבוננות היטב ועל הנהוג עד כה במדינתינו נראה שאין חשש פתחון פה בזה ואין צריך לבחינת עת לעשות כו' ומה שכתבתי לגבי כעין זה הוא רק לרווחא דמלתא להשיב לכל אחד ואחד כפי דרכו וכבר די בטעמים הנ"ל מלבד שכר הליכה וכדומה טעמים נכונים: 
@22סימן קעח 
@11סעיף א'@33 (המקנא לאשתו) כתבתי במק"א אודות מסופק אם קינא לאשתו ונסתרה שיש מקום לומר שכיון שסתירה היא כספק טומאה ברשות היחיד גם ספק ספיקא אסור ומכל מקום כתבתי שהספק אם קינא איננו כספק טומאה ברשות היחיד ויש חזקת טהרה על ידי זה מותרת. והנה יש גם כן קולא בזה מצד ספק פלוגתא אם נאסרת כלל על ידי קנוי וסתירה בזמן הזה וספק פלוגתא מועיל גם נגד חזקת איסור. והרי יש ג' ספיקות בזה ואחד מהם ספק פלוגתא א' אם יש איסור על ידי קנוי וסתירה בזמן הזה. וספק אם הי' כלל קנוי וספק אם נטמאה. ואמרתי לשאול מחכמים וכבר שאל והתירוה לו: 
